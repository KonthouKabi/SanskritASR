नृपः लतामपि अक्षाम्यत् ।
सर्वे नृपस्य न्यायं भूयं प्रशंसितवन्तः ।
मूर्खः श्रृगालः।
कस्मिंश्चित् वने चण्डरवो नाम श्रृगालः वसति स्म ।
एकदा सः क्षुधापीडितः इतस्ततः विचरन् नगरान्तरे प्राविशत् ।
तत्र सः एकस्मिन् महापात्रे अपतत् ।
तत् पात्रं नीलीरसपूर्णम् आसीत् ।
यावत् सः तस्मात् पात्रात् बहिः आगच्छत् तावत् पूर्णरूपेण नीलवर्णः अभवत् ।
तस्याम् एव अवस्थायाम् सः चण्डरवः वनम् अव्रजत् ।
तत्र तथाविधम् तं चण्डरवम् अवलोक्य सर्वे सिंह-व्याघ्र-गज-वानर-प्रभृतयः पशवः भयभीताः पलायितुं च तत्पराः अभवन् ।
तेषां भयाकुलानां पशूनां समीपे गत्वा चण्डरवः अभणत्- यूयम् मां दृष्ट्वा मा त्रस्यत ।
अहं वनदेवतया एतस्य वनस्य नृपतिरूपेण नियुक्तः अस्मि ।
सा माम् आदिशत् यत् एतस्मिन् वने पशूनां कः अपि नृपः न अस्ति ।
तत्र गत्वा त्वं तान् सर्वान् पशून् परिपालय ।
अत एव अहम् अत्र आगतः अस्मि ।
एतत् श्रुत्वा सर्वे पशवः तम् चण्डरवम् प्रणम्य अकथयन् आज्ञापयति देवः ।
तत् अनन्तरम् तेन श्रृगालेन सिंह-व्याघ्र-गज आदयः अमात्यआदिरूपेण विविधकार्येषु नियुक्ताः ।
परम् अन्यैः आत्मीयैः श्रृगालैः सह सः आलापमात्रम् अपि न अकरोत् सर्वे च ते श्रृगालाः तेन दूरीकृताः।
किञ्चित् कालानन्तरम् एकदा संध्यासमये चण्डरवः श्रृगालसमूहस्य कोलाहलम् अकर्णयत् ।
तम् श्रृगालं श्रुत्वा सः अपि तथा एव शब्दम् अकरोत् ।
तस्य श्रृगालसदृशं ध्वनिं श्रुत्वा सिंहादयोऽपि श्रृगालोऽयम् इति ज्ञात्वा तं खण्डशः अकुर्वन् ।
आत्मपक्षम् परित्यज्य परपक्षेषु यो रतः ।
स परैहन्यते मूढो नीलवर्णश्रृगालवत् ।
सर्वे भवन्तु सुखिनः।
सम्राजस्य अशोकस्य जन्मदिनम् आचार्यमाणम् आसीत् ।
तत्र अधीनाः नृपाः भागं गृहीतवन्तः आसन् ।
तदा राजा अशोकः एकाम् घोषणां कारितवान् -अत्युत्तमस्य राज्ञः सम्मानं करिष्यते इति ।
इति एकैकम् अपि नृपम् आहूय तत्तद्राज्यस्य विषयम् अपृच्छत् ।
तदा नृपाः स्वीयस्य राज्यस्य प्रगतिम् उत्साहेन वर्णितवन्तः ।
उत्तरराज्यस्य राजा गर्वेण अवदत् -प्रभो अस्मिन् वर्षे मम राज्ये वृष्टिः , सस्यसमृद्धिश्च सम्यक् अस्ति ।
अतः जनेभ्यः अत्यधिकं करशुल्कं स्वीकर्तुं शक्यते ।
एतस्मात् कारणात् मम राज्यस्य आयः त्रिगुणितः भविष्यति इति।
अनन्तरं दक्षिणराज्यस्य नृपः - मम राज्ये अहं शुल्कस्य संग्रहणं सुवर्णरुपेण कृतवान् ।
अस्मिन् वर्षे मम राज्ये भाण्डारे द्विगुणितं सुवर्णं सङ्गृहीतम् अस्ति इति अवदत् ।
पूर्वराज्यस्य राजा - अस्माकं राज्यस्य सीमायाः समीपे केचन दुष्टाः जनेभ्यः कष्टं यच्छन्ति स्म ।
ते दुष्टाः मया सह कोऽपि युद्धं न करिष्यति इत्युक्तवान् ।
पश्चिमराज्यस्य राजा गर्वेण - मया कर्मकराणां वेतनं न्यूनं कृतम् ।
जनेषु अधिकं करशुल्कम् आरोप्य अधिकं धनं सङ्गहितं ।
एतस्मात् मम आयः अधिकः जातः।
अग्रिमे वर्षे अधिकम् आयं सम्पादयितुं कः मार्गः आश्रयणियः इति मन्त्रिणं पृष्टवान् अस्मि इति उक्तवान् एवं एकैकोऽपि राजा मम राज्यस्य आयः द्विगुणितः जातः, त्रिगुणितः जातः इति अभिमानेन अवदत् ।
सर्वेषां कथनं समाप्तम् ।
तदा मगधराजं अशोकं नमस्कृत्य विनयेन अवदत् - महाप्रभो कृपया अहं क्षन्तव्यः ।
मम धनागारे गतवर्षे यावत् आसीत् तस्य अर्धम् अपि नास्ति इति वक्तुं लज्जाम् अनुभवामि इति ।
तत् कथं सञ्जातम् ।
इति पृष्टम् अशोकेन ।
गते वर्षे अस्माकम् आस्थानस्य कर्मकेभ्यः कानिचन आनुकूल्यानि मया कल्पितानि ।
एतस्मात् कारणात् ते अधुना निष्कपटतया ,निष्ठायाः,परिश्रमेण च कार्यं कुर्वन्ति प्रजाः पुत्राः इव ।
तदर्थं तासां कष्टं मा भूदिति धिया मया करशुल्कं न्यूनीकृतम् ।
यात्रिकेभ्यः वसतिशालानां निर्माणं कारितं , यत्र तेभ्यः निशुल्कभोजनव्यवस्था अपि अस्ति ।
चिकित्साल्याः निर्मिताः निशुल्कं चिकित्सं कर्तुं व्यवस्था च कल्पिता अस्ति ।
बहूनां कूपानां खननं कारयित्वा जलव्यवस्था उपकल्पिता ।
पाठशालाः अर्हाः, यैः विद्यार्थिनाम् अध्ययनार्थं योग्या व्यवस्था स्यात् ।
एतस्मात् कारणात् जनेषु धर्मश्रद्धा प्रवृद्धा अस्ति मम दृष्ट्या धनात् ऐश्वर्यात् चापि प्रजानाम् हितमेव प्रमुखम् एतस्मात् कारणात् धनागारे धनं न्यूनं जातम् इति विवृतवान् मगधराजः ।
एतत् श्रुत्वा सम्राटः अशोकः आनन्दितः ।
स तं राजानं आलिङ्गय अवदत् - जनानां रक्षणार्थं , तेषां सुखदु:खानि अवगन्तुं च देवः अस्मभ्यम् एकम् उत्तमम् अवसरं कल्पितवान् अस्ति ।
नृपेण कथं शासनं करणीयं इति मगधराजः दर्शितवान् अस्ति ।
यदि प्रजाः सुखेन जीवन्ति तर्हि एव राज्यं संरक्षितं भवति अस्माकं जन्म सफलीकर्तुं किं करणीयं इति मगधराजः दर्शितवान् अस्ति ।
भवन्तः सर्वे एतं मार्गं अनुसृत्य धर्मं, राज्यं ,प्रजाः च रक्षन्तु इति ।
ततः सः - एष एव श्रेष्ठः राजा इति मया निर्णितम् अस्ति इत्युक्त्वा स्वस्य धनागारात् लक्षं सुवर्णनाणकानि मगधराजाय उपायनीकृत्य तस्य सम्मानं कृतवान् ।
कार्त्तिकमासः अक्टुबरः २००५।
अहं तेन सह सम्भाषणं कर्तुम् इच्छामि इति वध्वा माधुर्या उक्तं श्रुत्वा सर्वे आश्चर्यं प्राप्तवन्तः ।
मम न कोऽपि प्रतिरोधः वर्तते इति उक्तवान् वर्तते ।
इति उक्तवान् वरः चन्द्रः ।
उभौ अपि अन्यस्मिन् प्रकोष्ठे उपविष्टवन्तौ चन्द्रः प्राप्तस्नातकपदवीकः ।
अग्रे अध्ययनं न कृतं तेन कस्याञ्चित् स्वायत्तसंस्थायां सः नियुक्तं सम्पादितवान् ।
तस्य पिता सामान्यः उद्योगी ।
एकं गृहं कष्टेन निर्मितम् आसीत् तेन ।
किन्तु तदपि पुत्र्योः विवाहानन्तरम् अदृश्यम् अभवत् ।
पुत्र्योः विवाहावसरे वरशुल्कं दातुं पिता कियत् कष्टम् अनुभूतवान् इति प्रत्यक्षं दृष्टवान् अस्ति चन्द्रः ।
अतः एव वरशुल्कविषये चन्द्रस्य महान् अनादरः ।
तं पितरम् अपि उक्तवान् ।
यथेष्टं करोतु ।
भवतः वरशुल्कधनेन किमपि करणीयम् इति मम कापि अपेक्षा नास्ति इति उक्तवान् पिता ।
वह्वयः कन्याः दृष्टाः ।
वरः स्वयं शुल्कं मास्तु इति वदति ,तस्मिन् कापि न्यूनता स्यात् इति केचन चिन्तितवन्तः ।
इतोऽपि उन्नतां नियुक्तिं दापयिष्यामः ।
पितरौ विहाय अस्माकं कन्यया सह आगच्छ्तु इति अन्ये केचन उक्तवन्तः ।
केचन एतं न इष्टवन्तः ।
काश्चन एषः न इष्टवान् ।
परन्तु इदानीं यः सम्बन्धप्रस्तावः आगतः सः तु उभयपक्षाभ्याम् अपि अरोचत ।
कन्यावीक्षणसमारोपस्य अभिप्रायविनिमयः प्रचलति स्म ।
अहं भवन्तं किञ्चित् वदामि ।
अन्यथा न चिन्तनीयम् ।
भवान् वरशुल्कं नीराकृतवान् ।
भवान् वरशुल्कं निराकृतवान् ।
इति पृष्टवती वधूः माधुरी ।
तस्याः नीस्सङ्कोचवार्तालापं श्रुत्वा चन्द्रः आश्चर्यचकितः ।
भवतां सम्पतिः कियदस्ति ।
विस्तरेण वदतु इति उक्तवती माधुरी ।
वेगेन प्रयुक्तः शरः  आगतस्य प्रश्नस्य उतरं धैर्येण उक्तवान् सः - विशिष्टा सम्पत् कापि नास्ति ।
अभिमानेन सानन्दं पित्रोः संरक्षणमेव महत् इति अहं भावयामि ।
भाविनि काले कापि आर्थिकसमस्या भविष्यति चेत् ।
पृष्टवती माधुरी ।
चन्द्रः मौनम् आश्रितवान् ।
पश्यतु वरशुल्कं स्वीकरणीयम् अपराधः एव न इति अहं न वदामि ।
परन्तु पर्याप्तमात्रम् आर्थिक- सामर्थ्यमपि भवतां नास्ति ।
ये वरशुल्कं दातुं समर्थाः तेभ्यः तस्य स्वीकरणं न दोषाय ।
स्वस्य अपेक्षाणां पूरणायान्यत्र हस्तप्रसारणं न भवेत् खलु ।
तथापि एतावत् दातव्यम् इति अभियाचनं न करणीयं ।
मम पिता वरशुल्कं धनं दातुं समर्थः अस्ति ।
स्वीकृत्य सञ्चयं करोतु इति उक्तवती ।
निषेधः कर्तव्यः इति चिन्तनं करोति चन्द्रः गतान् अनुभवान् स्मरन्।
उभयोः देशयोः वित्तमन्त्रिणो सुदीर्घायाः चर्चायाः अनन्तरं पत्रे हस्ताक्षरं यथा क्रियते तथा एताभ्याम् अपि कथमपि एकाभिप्रायः समालम्बितः ।
तद्दिने रात्रौ शयनात् पूर्वं मम निर्णयं श्रुत्वा मित्राणि परिहासं कुर्वन्ति किम्।
इति चिन्तनं सकृत् प्राप्तं चन्द्रेण ।
दानं ग्रहणं इत्यादयः सामान्याः विषयाः एव ।
अत्र किमस्ति इति मनसः सात्वनं कृत्वा सः निद्रां कृतवान् ।
पर्याप्तमात्रेण जलं भवति चेदेव नौका विना क्लेशं याति ।
आदर्शान् गृहित्वा जीवनं , जानुभ्यां जले तरणम् इव क्लेशकरम् ।
कदाचित् तत् असाध्यम् अपि इति चिन्तयन्ति , वर्षेभ्यः विद्यमानं क्षणान्तरे परिवर्तितवन्तं चन्द्रमपि मनसि स्मरन्ति अयं निश्चयेन अस्ति उक्तग्राहि इति निश्चित्य सुखेन निद्रां कृतवती माधुरी ।
विवाहः सुसम्पन्नः ।
नवोढयोः प्रथमा रात्रिः ।
पुष्पाणां स्निग्धमनोहरपरिमलैः आकृष्टः चन्द्रः माधुर्याः निरीक्षणे अस्ति ।
माधुरी स्वोद्योगः , धनसञ्चयनं ,वाहनक्रयणम्, अप्त्यानि, तेषाम् अध्ययनम् देशस्य आर्थिकि स्थितिः इत्यादीनां विषये दशाधिपृष्ठानि लिखित्वा चन्द्रस्य पुरतः पठितवती ।
समिपे उत्पीठिकायां विद्यमानां क्षीरचषकं निस्सहायः सन् दृष्टवान् चन्द्रः ।
अद्य निद्रां करोतु ।
महती निद्रा मां बाधते ।
स्वगृहनिर्माणविषये तन्निमितं वित्तकोशात् कियत् ॠणं स्वीकरणीयं इति विषये ,अन्यान् विषयान् अधिकृत्य च श्वः वार्तालापं करिष्यामः इति जृम्भणं कुर्वती उक्तवती माधुरी ।
अबला, अर्धाङ्गिनि इत्यादीनां किम् अयम् एव अर्थः ।
इति चिन्तयन् अन्यत्र मुखं कृत्वा मधुरखण्डमेकं मुखे निक्षिप्य लिखितानि पत्राण्येव पुनः परिशीलयन्तीं माधुरीं स्मरन् , आस्तरणम् आकृष्य शयनं कृतवान् असहायः चन्द्रः ।
अपरा यशोधरा ।
प्रवाचकः, संस्कृतविभागः।
काशीहिन्दूविश्वविद्यालयः, वाराणासी।
किं बहिरेव स्थास्यसि ।
अन्तः आगच्छ ।
वसुधायाः उकत्या अवधानं मे भग्नम् ।
अतिथिप्रकोष्ठे माम् उपावेश्य एषा अहम् आगच्छामि इति उक्त्वा अन्तः प्राविशत् वसुधा ।
गते सोमवासरे रेलस्थानके अकस्मात् वसुधायाः मेलनं जातम् आसीत् ।
यस्माद् रेलयानाद् अहम् अवतरामि स्म तेनैव गच्छन्तं पुत्रं आप्रष्टुं तत्र उपस्थिता आसीत् सा ।
विंशतिवर्षेभ्यः प्राक् समामे वर्गे उपविश्य आवं सहाध्ययनं कुर्वन्तौः आस्व ।
दर्शनमात्रेण एव आवाभ्यां परस्परपरिचयः प्राप्तः ।
सा स्वपुत्रस्य आलोकस्य परिचयं कारितवती ।
आलोकः ग्वालियरनगरे चिकित्साशास्त्रम् अधीते ।
रेलयानं प्रस्थितम् ।
वसुधा दृष्टाः तस्याः वैयक्तिकजीवनस्य विषये इत्तरान् प्रश्नान् प्रष्टुकां मां सा उक्तवति - रेलस्थानके कियान् वा संवादः स्यात् आकाश ।
मया किञ्चित् त्वरया कुत्रचित् गन्तव्यम् अस्ति,  ,मन्ये त्वयापि तथा  ।
मम आवासः बहादुरपुरवीथ्यां गृहसंख्या 18 अस्ति लब्धेऽवसरे आगच्छ, कुटुम्बिन्या सुतादिभिश्च सह ।
अहमस्मिन् नगरे सद्यः स्थानपिवर्तनद्वारा आगतः ,एकाकी एवाऽस्मि ।
अतः एकाकी एव आगमिष्यामि इति उक्त्तवान् आसम्।
तस्मात् दिनात् अद्य रविवासरे एव अवसरं लब्ध्वा आगतोऽस्मि ।
आकाश कथमसि त्वम् ।
पूर्वं बहुकृशकायः आसीः इदानीं स्वस्थः इव कक्ष्येसे -आत्मना सह आनीतानि मिष्टानि सुपिष्टकानि चायं च पात्राद् आदाय उत्पीठिकायां स्थापयन्ती पृष्टवती वसुधा ।
वर्गे सर्वदा प्रथमं स्थानम् अधिकुर्वती प्रगल्भवाग् वसुधा इदानीमतीव मितभाषिणी इव प्रतीयते स्म ।
तव पुत्रं तु अहं दृष्टवान् ।
पतिः किं करोति ।
सः कुत्र गतवान् ।
किं नगरे अस्ति सः ।
महाविद्यालयपठनकाले एव तव विवाहः अभवत् इति अस्माभिः अवगतम् ।
जानासि वसुधे ।
त्वं प्रस्थितेति कारणेन एव अहं वर्गे प्रथमं स्थानं लब्धवान् ।
त्वयि स्थितायां तु तत् अशक्यम् आसीत् खलु ।
किञ्चित् विहस्य उक्तवान् अहम् ।
चायं स्वीकुरु आकाश, अहं न पिबामि - वसुधायाः वचनम् आदेशविशेषं मत्वा अहं यन्त्रवत् चायपात्रम् उन्नीतवान् ।
तत् मिष्ठान्नमपि स्वीकुरु।
अधिकारिणी शिक्षिकेव प्रतीयते स्म वसुधा ।
स्वविषये तु त्वं किमपि उक्तवानेव नहि ।
कदा कस्मिन् विभागे अत्र तव नियुक्तिः ।
आवासः कुत्र ।
कुटुम्बजनाः कुत्र इदानीम् ।
कदा आगमिष्यन्ति ते ।
इति विविधान् प्रश्नान् पृष्टवती सा ।
युगपत् प्राप्तैः तैः अहं काञ्चित् असहताम् अनुगतवान् ।
अत्र आयकरविभागे अधिकारिरुपेण गते मासे एव आगतः अस्मि ।
इतः पूर्वं लखनऊनगरे आसम् ।
कन्या द्वादशे च वर्गे तत्र पठतः ।
अन्तिमं वर्षं तयोः ।
अतः तत्रैव परीक्षां यावत् मात्रा सह वसतः ।
परीक्षानन्तरम् अत्र आगमिष्यन्ति सर्वे ।
अहमेव यथावसरं लखनऊनगरं गच्छामि ।
तव किं स आलोकः एक एव पुत्रः ।
आम् -एकेनैव शब्देन उत्तरं दत्त्वा वसुधा क्रमशः अहस्यमयि इव जाता ।
किं वा स्याद् रहस्यम् एतस्याः जीवने ।
सुन्दरी शिक्षिता एषा ।
अतीव - मेधाविनी अपि ।
भाग्यवतः जजस्य खलु एतादृशी काचित् गृहिणी भवति ।
पठनकालेऽपि एषा इतरसहपाठिनीनां कृते ईर्ष्यायाः विषयः आसीद् एव ।
आकाश त्वं यशोधरायाः कथां स्मरसि ।
क्रोडे बालः राहुलः ।
एकस्यां रात्रौ गौतमस्य प्रव्रज्या; स्मरसि खलु ।
अकस्मात् इतिहासस्य पुरातनानि पृष्ठानि स्मारयन्ति आसीत् वसुधा ।
किन्तु कथं न अत्र भगवतो बुध्दस्य कथा ।
केनापि हर्षेण भवितव्यमेव ।
स्मरामि वसुधे किन्तु अत्र ।
मम वाक्यम् अश्रृण्वतीव सा कथनम् आरभत - एषोऽपि तथैव गतवान् ।
पुत्रम् एतम् आलोकं मां च परित्यज्य ।
गतवान् नाम केन कारणेनतावदेव वक्तुम् अपारयम् ।
कारणं तदेव - प्रव्रज्या ।
मम अध्ययनकाले एव मम विवाहः इति त्वं तु जानास्येव ।
वरः उच्चशिक्षितः ,विनयी,सर्वकारियोद्योगी च इति मत्वा पिता मम विवाहं निर्वर्तितवान् ।
मम पुत्रोऽपि जातः ।
गृहे वृद्धा श्वश्रूरेव ।
पतिः स्वाभावतः किञ्चित् अन्तर्मुखी , बहु न भाषते ।
एतत् सर्व मम क्रमशः अभ्यासगतम् अभवत् ।
परन्तु क्रमशः सः अधिकाधिकं मौनम् आहरितवान् ।
सदा प्रायः ध्यानमग्ना स्थितिः तस्य ।
किञ्चित् पृष्टे सति संसारोऽयम् असारः बन्धनाय एव इति दार्शनिकानि वाक्यानि  श्रावयति स्म सः ।
कश्चित् मनश्चिकित्सकः किं न दृष्टः ।
सर्वा मनः स्थितिः सामान्या ।
तस्य अन्तः किमपि नित्यः कथदिव आसीत् ।
एकस्यां रात्रौ स एव इतिहासः पुनरावृत्तः मम जीवने ।
कमपि किमपि अनुक्त्वा गृहात् सः निर्गतः इति वदन्ती दीर्घं निश्वासितवती वसुधा ।
अन्वेषणं तु कृतं स्यात् ।
अन्वेषणं बहुधा कृतम् ।
कदाचित् वर्षानन्तरं कनखले साधूनां सङ्गमे सः दॄष्टः आसीत् इति केचन उक्तवन्तः ।
पुनस्तत्र अन्विष्टे सति ततोऽन्यत्र गतवान् आसीत् सः ।
पुत्रः आलोकः ।
पृष्टवान् अहं तस्य प्रतिपोषणविषये प्रष्टुम् इच्छन् ।
मम तु संसारः असारः नासीत् खलु ।
क्रोडे द्विवर्षीयः बालः आलोकः ।
वृद्धा च श्वश्रूः ।
पिता माम् उक्तवान् -मम निकटे निवसतु इति किन्तु मम कुटुम्बे एतौ द्वौ तु आस्ताम् ।
यत्र वयसि पुत्रं स्मृत्वा  वृद्धा गतवर्षात्  पूर्वं दिवं गता ।
आलोकस्य शिक्षणम् ।
अत्रैव कारितवती अहम् ।
प्रयाणात् परम् एकस्मिन् विद्यालये शिक्षिकत्वम् आश्रितं मया ।
आलोकं तु त्वं दृष्टवान् एव ।
पितरि स्थितेऽपि पितृरहितः बालकः सः ।
मां परित्यज्य कुत्रापि गन्तुं नेच्छति स्म सः ।
किन्तु चिकित्सा प्रवेश परिक्षायायाम् उत्तीर्णंः युवा किं मातृसेवायै गृहे बन्धव्यम् आसीत् ।
किञ्चित् हसन्ती इव उक्तवती वसुधा ।
एतावत् कष्टं जातम् अनुभूयाऽपि वसुधा मुखे हासं न त्यक्तवती अस्ति ।
तदा सर्वे नगरमिदम् आगमिष्यन्ति तदा तान् सर्वान् आदाय आगच्छ ,आकाश मम विलम्बिताम् उपस्थितिं स्मारयन्तीव अवदत् वसुधा ।
अवश्यम् आगमिष्यामि ।
इदानीं गन्तुकामोऽस्मि उत्थाय प्रस्थितवान् अहम् ।
आमार्गं चिन्तयन् आसम् ।
गौतमस्य तपस्या एव बलीयसी ,उत यशोधरायाः ।
गौतमः बुध्द्त्वम् प्राप्य संसारे प्रतिष्ठितः सर्वविदितश्च अभवत् ।
किन्तु सा यशोधरा एषा वसुधा ।
क्षणं क्षणं या संसारे तप आचरन्ती अस्ति ,तस्याः का प्रतिष्ठा स्यात् परिवारे ,स्वजनेषु,संसारे च ।
को वा प्रतिष्ठां दद्यात् ।
प्रतिष्ठायास्तु अन्या कथा ,प्रतिश्वसनम् एषा कथं जीवति, पुत्रं जीवयति, कथम् आत्मानं रक्षति इति चिन्तनमात्रेण एव मम शरीरे कश्चन कम्पः सहत्वं साक्षात्कृतमिव अनुभुतवान् अहम् ।
अकस्मात् मम मुखात् निःसृतम्- धन्या त्वं वसुधे तुभ्यं कोटिशः नमः ।
मम कारयानचालकः अकस्मात् मम ध्वनिं श्रुत्वा समम्भ्रं पृष्टवान् - किं स्वामिन् ।
मया उक्तं _नहि किञ्चित् ।
किम् इति दुरभाषशब्देन उपमण्डलाधिकारिणः प्रकोष्ठः शब्दायमानः जातः ।
अभ्यासबलेन दक्षिणेन  हस्तेन अधिकारी ध्वनिग्राहिकम् उत्थाप्य उक्तवान् हरिः ओ३म् अहम् उपमण्डलाधिकारी वदन् अस्मि इति ।
श्रीमन् नमस्कारः अहं राजकीय - महाविद्यालयस्य शिक्षककर्मकरसङ्स्य सचिवः वदन् अस्मि - प्रतिपक्षतः उत्तरम् आयाति ।
नमस्कारः ,वदतु उपमण्डलाधिकारी अभाषत्।
महाशय दुःखेन भवन्तं सूचयामि यत् सः बालकः मृतः अस्ति ।
अस्ति किं भवतः अस्मिन् विषये कथनीयम् ।
श्रीमन् न खलु अहं किमपि वक्तुम् इच्छामि ।
भवान् एव चिन्तयतु अस्मिन् विषये भवता करणीयम् अस्ति न वा इति ।
मया करणीयम्।
मया किं करणीयम् अस्ति ।
भवान् किं वक्तुम् इच्छति ।
को वा भवतः अभिप्रायः।
महाशय भवतः कारयानेन प्राप्ताघातः बालकः यदा मृतः अस्ति तदा भवता किमपि करणीयम् अस्ति न वा इति भवानेव विचारयतु ।
मम कारयानस्य आघातः एव बालकस्य मृत्योः कारणम् इति कथं भवता उच्यते ।
अपि दृष्टं भवता न खलु ।
श्रृणोतु याथातथ्यम् ।
यानभयात् पलायनं कुर्वन् सः बालकः पतितः जातः ।
तस्य चिकित्सार्थम् अहमेव तम् उत्थाप्य चिकित्सालयं नीतवान् आसम् ।
तत्र वैद्याः तं परीक्षितवन्तः ।
यदा ते न खलु गुरुतरुपेण आहतः अस्ति इति उक्तवन्तः तदा एव अहं ततः प्रस्थितवान् ।
तदनन्तरं यदि सः मरिष्यति तत्र मया किं करणीयं भवति ।
भवान् कस्य पुरतः एतत् सर्वं वदन् अस्ति ।
यदि मम कारयानेन एव मारितः इति भवतः विचारः विश्र्वासः वा तर्हि यथेच्छम् गच्छतु ।
श्रीमन् क्षम्यतां मम अपराधः ।
भवान् प्रशासकः ,अस्माकं पालकः ।
अस्माकं विपत्तौ भवानेव सहायकः ।
अतः भवानेव अस्माकं कृते न्यायालयः इति तु अस्माभिः स्वप्नेऽपि न चिन्तनीयः विषयः ।
भवतः यानम् एव तस्य बालकस्य मृत्योः कारणम् इति यदि भवान् न स्वीकरोति तर्हि न्यायालयेन  किम् ।
अलं विवादेन ।
अलं साक्षिप्रमाणादिभिः श्रीमन् न एषः समयः तर्कस्य ।
न च मम एषः अनुरोधः यत् कृपया भवान् अत्र आगमनस्य कष्टं स्वीकरोतु ।
पुत्रशोककसन्तप्तं द्वारपालकं समवेदनां ज्ञापयामः इति ।
दुर्घटना किल दुर्घटना एव ।
यत् भवितव्यं आसीत् तदेव अभवत् ।
नास्ति उपायः किम् उक्तं भवता ।
मया द्वारपालकस्य गृहं गन्तव्यं इति ।
भवान् माम् किं वा भावयति ।
स्थापयतु भवतः भाषणम् ।
महाशय उद्विग्नः मा भवतु ।
भवानेव यदि अनेन प्रकारेण उत्तेजितः भवति तर्हि सामान्यजनस्य का दशा भवेत् ।
वयं तु भवतः प्रजा एव ।
प्रजापालनम् एव भवतः कर्तव्यं ।
अतः एव पालकरुपेण अपि भवान् तत्र गन्तुम् अर्हति ।
भवतः पदार्पणेन पुत्रशोकानलदग्धस्य तस्य ह्रदयं नूनम् उपशान्तं भवति इति अस्माकम् आशयः ।
तदेव भवतु वैद्यस्य प्रतिवेदनं ,तस्य हृदये तु कारयानस्य आघातः एव पुत्रस्य मृत्योः कारणम् इति भावना दृढ़तरा जाता अस्ति ।
इयमेव भावना लोकापवादस्य हेतुः अपि भवति ।
अतः मानवीयदृष्ट्या अपि समवेदनां ज्ञापयितुं भवतः आगमनम् उचितम् इति अस्माकं विचारः ।
सचिवमहोदय नाहं भवतः मानवतायाः पाठम् अपेक्षे ।
अन्यं कञ्चित् उद्दिश्य करोतु मानवतायाः मानवीयमूल्यबोधस्य व पाठनम् ।
यदि भवान् इच्छति तर्हि मृतकस्य संस्कारार्थम् आर्थिकानुदानं याचतु ।
तत्र विचारयिष्यामि ।
न चेत् न्यायालयं गच्छतु, उत मौनं तिष्ठतु।
इति उक्त्वा उपमण्डलाधिकारी रोषेण दूरवाणीं स्थापितवान् ।
अनन्तरं सः आकारिकाशब्दं कॄतवान् ।
द्वारपालकः समायातः ।
तं जलम् आनेतुम् आदिष्टवान् सः प्रस्थितः ।
अधिकारिणः मुखमण्डलं रक्तं जातम् ।
तस्य रोषारुणे नेत्रे ज्वलिते इव स्तः ।
सर्वशरीरं स्वेदसिक्तं जातम् ।
उपरि भ्रमत् विद्युद्व्यजनमपि तस्य कृते उल्मुकः इव आसीत् ।
द्वारपालेन आनीतं जलपात्रं तेन रिक्तं कृतं ।
ततः सः पादौ प्रसार्य सुखेन उपविष्टवान् ।
तस्य दृष्टेः पुरतः तद्दिवसीया घटना शनैः शनैः समायाति स्म ।
ताजिया प्रदर्शनं द्रष्टुं जनाः समवेताः आसन् ।
तेषां नृत्यकौशलं प्रत्यक्षीकर्तुं बालाः विशेषेण उत्सुकाः आसन् ।
तेषां नृत्यकौशलम् प्रत्यक्षीकर्तुं बाला विशेषेण उत्सुकाः आसन् ।
शीघ्रम् एव सा प्राणान् अत्यजत् ।
यदा सः नवदशवर्शीयः अभवत् तदा तस्य पितृव्यः विषूचिकानामकेन रोगेण आक्रान्तः अभवत् मृतः च ।
शिवलिङ्गस्योपरि मूषकाणाम् कूर्दनेन जीवनस्य च अस्थिरतया मूलशंकरस्य हृदये वैराग्यस्य भावना उत्पन्ना अभवत् ।
अस्य वैराग्यस्य भावनां ज्ञात्वा परिवारस्य सदस्याः मूलशंकरस्य विवाहस्य चिन्तामकुर्वन् ।
एतत् ज्ञात्वा एकविंशतिवर्षीयः मूलशंकरः गृहम् अत्यजत् ।
१८६० तमे वर्षे नवम्बरमासस्य चतुर्दशतारिकायाम् सः मथुरानगरे गुरोः विरजानन्दस्य समीपम् अगच्छत् विद्याध्ययनं च अकरोत् ।
महर्षिः दयानन्दः सरस्वती मुम्बईनगरे १८५७ तमे वर्षे विधिपूर्वकम् आर्यसमाजस्य स्थापनाम् अकरोत् ।
शीघ्रम् एव महर्षिदयानन्दस्य प्रयत्नैः उत्तरभारते आर्यसमाजस्य प्रसारः अभवत् ।
आर्यसमाजः समाजे प्रचलितान् अन्धविश्वासान् अस्पृश्यताम् अविद्यां च भारतवर्षाद् बहिष्कर्तुं प्रयत्नम् अकरोत् ।
महर्षिः दयानन्दः येषाम् सिद्धान्तानाम् प्रचारम् अकरोत् ते सर्वे सत्यार्थप्रकाशनामके ग्रन्थे उल्लिखिताः सन्ति ।
सः संस्कारविविधमपि अलिखत् ।
एतावत् महत् कार्यं कृत्वा १८८३ तमे वर्षे एषः महर्षिः ईश्वरं स्मरन् स्वदेहम् अत्यजत् ।
मल्लेश्वरी सिडनीनगरे २००० तमे वर्षे ओलम्पिकप्रतिस्पर्धासु सितम्बरमासस्य विंशतिततम्यां तारिकायां भारोत्तोलने कांस्यपदकम् अलभत् ।
अस्मिन् अवसरे भारतदेशस्य प्रधानमन्त्री श्री अतलबिहारी वाजपयी दूरभाषेण सिडनीनगरे मल्लेश्वरीमकथयत् - त्वमसि भारतदेशस्य गौरवम् ।
एतत् श्रुत्वा कस्य जनस्य रोमहर्षणं न संजायते ।
इयं भारतीया नारी १९७५ तमे वर्षे जूनमासस्य प्रथमतारिकायाम् आन्ध्रप्रदेशे नन्दलूर्नामके स्थाने अजायत ।
अस्याः पितुः नाम करनमनोहरः मातुश्च नाम श्यामला अस्ति ।
माता श्यामला अस्याः सदैव उत्साहसंवर्धनमकरोत् ।
यदा इयं भारोत्तोलनस्य अभ्यासं करोति स्म तदा सा स्वसुतायाः भोजनस्य समुचितां व्यवस्थामकरोत् ।
यदा मल्लेश्वरी नववर्षीया आसीत् तदा प्रभृति एषा अमूदवलासानगरे उसावनीपेराग्रामे भारोत्तोलनस्य अभ्यासं प्रारभत ।
नीलमसेट्टी आपन्ना अस्याः प्रशिक्षकः आसीत् ।
रूसदेशीयः अस्याः अपरः प्रशिक्षकः रियाबोंको भारोत्तोलने अस्याः रुचिम् एकाग्रतां च भृशं प्राशंसत् ।
एकदा सा भारोत्तोलनप्रसंगे जवाहरलालनेहरूक्रीडाप्राङ्गणमगच्छत् ।
तत्र तस्या परिचयः एकेन् भारोत्तोलकेन राजेशत्यागी नामकेन युवकेन सह अभवत् ।
तेन् सह अस्याः परिणयः अभवत् ।
इत्थम् आन्द्रप्रदेशस्य सुता हरियाणा-प्रदेश्स्य वधूः संजाता ।
१९९० तमे वर्षे उदयपुरे युवककनिष्ठराष्ट्रियस्पर्धासु सा रजतपदकं लब्धवती ।
१९९२ तमे वर्षे तुर्कीदेशे विश्वचैम्पियनप्रतिस्पर्धासु द्वौ स्वर्णपदकौ एकं च रजतपदकंलब्धवती।
१९९४ तमे वर्षे सा चीनदेशे त्रीन् स्वर्णपदकान् लब्धवती ।
अस्मिन्नेव वर्षे कोरियादेशेऽपि सा त्रीन् स्वर्णपदकान् अलभत् ।
अधुना सा भार्तीयखाद्यनिगमे उपप्रबन्धकलङ्करोति ।
२००० तमे वर्षे सिडनीनगरे ओलम्पिकक्रीडासु कांस्यपदकं लब्ध्वा एषा एतादृशी प्रथमा भारतीयमहिला संजाता ।
वयमपि एतामनुकुर्वन्तः देशस्य गौरवं संवर्धयितुं प्रयतेमहि ।
श्रीसुन्दरम् अय्यरमहोदयः तस्य पिता अलगम्मलमहोदया च तस्य माता आसीत्।
यदा वेंकटरमणः षड्वर्षीयः आसीत् तदा असौ पत्रचिल्लस्य पत्रतरणेश्च निर्माणे विधिव्यवहारपत्राणां गुच्छकस्य उपयोगं कृतवान् ।
एतस्य क्रीडाकृत्यस्य कृते स मातृपितृभ्यां तर्जितः।
दुःखितः सन् सः श्रीसहायवल्लीमन्दिरे प्रतिमान्तरितो भूत्वा अतिष्ठत्।
न कोऽपि तमन्वेष्टुं सफलोऽभवत् ।
संध्यासमये यदा मन्दिरे आरात्रिकम् अभवत् तदा दीपस्य प्रकाशे पूजकाः प्रतिमायाः समीपे तमपश्यन् ।
नूनं वेंकटरमणेन स्वदुःखहरणाय जगज्जननी प्रार्थिता ।
स मदुरईनगरे स्वपितृव्यस्य श्रीसुब्बा -अय्यरमहोदयस्य गृहमगच्छत् ।
एकदा सप्तदशवर्शीयो वेंकटरमणः गृहस्य प्रथमे तले आस्त ।
तदा स अकस्मात् मृत्युभयेन आक्रान्तोऽभवत्।
अन्तर्मुखो भूत्वा असौ अचिन्तयत्-अधुना मृत्युः आगतः।
अस्य कोऽर्थः।
शरीरमेव म्रियते।
तदा मृत्युमभिनीय स शववत् भूमौ अशेत अचिन्तयच्च-मृतशरीरं श्मशानं नीयते तत्र अस्य अग्नि संस्कारः क्रियते ।
किमहमपि शरीरेण सह मृत्युं प्राप्स्यामि।
तदा सः अन्वभवत् यत् सः शरीरात् पृथक् आत्मरूपेण वर्तते ।
एतस्माद् अनुभवात् अनन्तरं वेंकटरमणः आत्मचिन्तनमकरोत् ।
सप्तदशवर्षीयः वेंकटरमणः गृहाद् निष्क्रम्य तिरुवन्नमलाईप्रदेशे अरुणाचलम् अगच्छत् ।
तत्र अरुणाचलेश्वरमन्दिरे भगवतः अरुणाचलेश्वरस्य समक्षं सः सर्वं त्यक्तवान्।
आत्मचिन्तनं कुर्वन् मौनं धारयन् साधकानां च आत्मविषयकप्रश्नान् समादधन् असौ ओंकारकारायां विरूपाक्षगुहायां सप्तदशवर्षाणि अवसत् ।
अत्रैव मुनिः काव्यकण्ठगणपतिः नयन इति अपरनामा तस्य सान्निध्यं प्राप्नोत्।
भगवान् महर्षिरमण इति वेंकटरमणस्य नूतनं नामकरणं नयनमुनिना कृतम्।
अत्रैव तस्य माता अलगम्मलमहोदया तेन सह वस्तुम् अगच्छत्।
१९२२ तमे वर्षे मईमासस्य एकोनविंशतितमे दिवसे तस्य माता रुग्णा अभवत् महासमाधिं च अलभत।
प्रातःकाले तस्याः अस्थिशेषाः अरुणाचलस्य दक्षिणभागवर्तिन्याम् उपत्यकायाम् आनीताः।
अधुना अत्रैव महर्षिरमणस्य आश्रमो विद्यते ।
अप्रैल मासस्य चतुर्दश्यां तारिकाआं १९५० तमे वर्षे भगवान् महर्षिरमणः महासमाधौ प्राविशत्।
भगवतो महर्षेः रमणस्य उपदेशः आसीत् यत् वयं सर्वे कोऽहम् इति प्रश्नस्य चिन्तनं समाधानं च कुर्याम ।
एतदेव चिन्तनम् अन्तःकरणस्य शुद्धिं कुर्वत् आत्मनः साक्षात्कारं कारयति।
भयदुःखसंकुलेऽस्मिन् जगति महर्षिरमणस्य उपदेशः अस्मभ्यं सर्वेभ्यः शान्तिं वितरति।
तिरुवन्नमलाईप्रदेशे महर्षिरमणस्य आश्रमः, विरूपाक्षगुहा, स्कन्दाश्रमः, अरुणाचलेश्वरमन्दिरश्च एतादृशानि स्थानानि सन्ति यत्र स्थित्वा जनाः मनसि शान्तिमनुभवन्ति ।
सप्तदशः पाठः।
भारत्यवर्षस्य उत्तरदिशायाम् हिमालयः नाम पर्वतः अस्ति ।
अस्य पर्वतस्यशिखराणि अति उन्नतानि सन्ति ।
एतानि शिखराणि सदा एव हिमेन आच्छादितानि सन्ति ।
अतः एव अस्य पर्वतस्य नाम हिमस्य आलयः हिमालत्यः इति प्रसिद्द्धः अस्ति ।
हिमालयात् गङ्गा-यमुना-शतद्रु-विपाशा-इराअवती-वितस्ता-प्रभृतयः अनेकाः नद्यः प्रादुर्भवन्ति ।
एतासाम् नदीनाम् जलम् भाअरतवर्षस्य विशालम् भूभागम् सिञ्चति ।
अतः एव अस्मिन् देशे र्पभूतान्नि विविधानि अन्नानि फलानि च उद्भवन्ति ।
ग्रीष्म-काले तापेन व्याकुलाः जनाः हिमालयस्य पर्वतीय-स्थलेषु गच्छन्ति सुखम् च अनुभवन्ति ।
अस्मिन् एव पर्वते मानसरोवर-अमरनाथ-बद्रीनाथ-केदारनाथ-हरिद्वारप्रभृतीनि अनेकानि दर्शनीयानि तीर्थानानि अनेके च देवालयाः सन्ति ।
अत्र देवीनाम् मन्दिराणि अपि सन्ति ।
एतस्मात् कारणात् अयम् पर्वतः देव-भूमिः अपि कथ्यते ।
हिमेन आच्छदितानि अस्स्य उन्नतानि शिखराणि अतिशैत्यात् शत्रुभ्यः च अस्मान् रक्षन्ति ।
अयं पर्वतः सुराक्षा-दृष्ट्या अतीव महत्त्वपूर्णः अस्ति ।
अनेन एव कारणेन अस्माअकम् सुरक्षा-सैनिकाः अस्स्य रक्षायई तत्पराः भवन्ति ।
महादानी कर्णः।
ततः प्रविशति ब्राह्मणवेषधारी शक्रः।
शक्रः भो कर्ण! महत्तरां भिक्षां याचे ।
कर्णः भगवन्! कर्णोऽहं, भवन्तं नमस्करोमि ।
आज्ञापय किमिच्छसि, किं ददामि ।
शक्रः महत्तरां भिक्षां याचे ।
कर्णः महत्तरां भिक्षां भवते प्रदास्ये ।
गोसहस्रं ददामि ।
शक्रः मुहूर्तकं क्षीरं पिबामि ।
नेच्छामि कर्ण!।
कर्णः किं नेच्छति भवान्।
वाजिनां बहुसहस्रं ते ददामि ।
शक्रः मुहूर्तकम् आरोहामि ।
नेच्छामि कर्ण! नेच्छामि ।
कर्णः एतत् वारणानां वृन्दं ददामि ।
शक्रः एतदपि नेच्छामि ।
कर्णः अन्यदपि श्रूयताम् ! अपर्याप्तं कनकं ददामि ।
शक्रः गृहीत्वा गच्छामि ।
गत्वा पुनरागत्य च नेच्छामि कर्ण! नेच्छामि ।
कर्णः तेन हि जित्वा पृथ्वीं ददामि ।
शक्रः पृथिव्याः किं करिष्यामि ।
कर्णः तेन हि मच्छिरो ददामि ।
शक्रः अविहा! अविहा!।
कर्णः न भेतव्यम्, न भेतव्यम् ।
प्रसीदतु भवान् ।
अन्यदपि, श्रूयताम्-भगवते यदि रूचितं स्यात् कुण्डलाभ्यां सह कवचं ददामि ।
शक्रः ददातु, ददातु ।
कर्णः आत्मगतम् एषः एवास्य कामः ।
प्रकाशम् गृह्याताम् ।
शल्यराजः अङ्गराज! न दातव्यम्, न दातव्यम् ।
कर्णः शल्यराज! अलम् अलं वारयितुम् ।
तस्मात् गृह्यताम् निवृत्य ददाति।
मिथिलानगरे हरिसिंहदेवः नाम महाराज आसीत् ।
सः उत्तमः प्रशासक: इति प्रसिद्धः आसीत्।
हरिसिंहदेवः कलानां पोषकः अपिः।
स: कदाचित् किञ्चित् वीअता प्रदर्शन कार्यक्रमम् आयोजितवान् तं कार्यक्रमं द्रष्टुं राज्यस्य सुदूरेभ्य: अपि स्थानेभ्यः बहवः जनाः मिथिलानगरं सम्प्राप्ता:।
मिथिलाया: समीपे एव हनुमत्पुरं नाम ग्राम आसीत् ।
तत्र पाल: नाम ब्राह्मणः निवसति स्म।
तस्य चतस्रः पुत्र्यः आसन्।
पालः चतसृभि: अपि पुत्रीभि: सह कार्यक्रमं द्र्ष्टुं मिथिलानगरं आगतवान्।
कार्यक्रमदिने नगरं विशेषतया अलङ्कृतम् आसीत्।
राजभवनस्य प्राङ्गणे विशालं वितानं कल्पितं आसीत् ।
प्रदर्शनं द्रुष्टुम् उत्सुका: सहस्राधिकाः जना: तत्र सम्मिलिता:।
निश्चिते समये महाराजः हरिसिंहदेवः समागत्य आसने उपविष्टवान् ।
तस्मिन् दिने किशोरचौधरीनामकस्य मल्लस्य वीरताप्रदर्शनं निश्चितं आसीत् ।
सः पुरतःआगत्य: महाराजं नमस्कृत्य स्थितवान्।
तदा चत्वार: राजभटा: महता कष्टेन महान्तम् एकम् लोहदण्डं तत्र आनीय स्थापितवन्त:।
तत्पश्चात् किशोरचौधरी लीलया एव तम् लोहदण्डम् उत्थाप्य स्कन्ध उपरि निधाय तद् क्षेत्रं पतित: चतुर्वारं धावितवान्।
सर्वे अपि प्रेक्षकाः तस्य तादृशं सामर्थ्यं दृष्ट्वा विस्मिता: अभवन्।
महाराजः अपि तं साधुवादै: अभिनन्दितवान्।
ततः तस्मै उपायनरुपेण भूरि धनमपि दत्त्वा उक्तवान्- भोः मल्ल! भवान् प्रतिवर्षम् अत्र आगत्य एतादृशं साहसप्रदर्श्नं करोतु इति।
महाराजस्य वचनं श्रुत्वा प्रेक्षकगणे उपविष्टा अष्टवर्षीया पालस्य कनिष्ठा पुत्री उत्थाय उक्तवती - भोः महाराज! तादृशं महत् कार्यं किं कृतम् अनेन।
एतत् तु अभ्यास्य विषयः।
अभ्यासेन मानवः किमपि साधयितुं शक्नोति इति।
बालिकायाः वचनं श्रुत्वा महाराजः नितरां क्रुद्धः अभवत्।
सः आज्ञां कॄतवान यत् -एषा बालिका राज्यात् निष्कासनीया इति।
पालः एतेन नितरां दु:खितः अभवत् ।
परन्तु सा बालिका पितरं सन्तोषयन्ती उक्तवती- तात! एष: मूढः महाराजः अद्य मम वचनं न अङ्गीकरोति ।
मा अस्तु चिन्ता।
अहं प्रतिज्ञां करोमि यत् एकदा स्वकीयेन अभ्यासबलेन अस्मिन् एव क्षेत्रे महत् बलप्रदर्शनं कृत्वा महाराजम् आश्चर्यचकितं करिष्यामि इति।
सा ततः मिथिलानगरं परित्यज्य पाटलिपुत्रं गतवती ।
तत्र नगरात् बहि: एकं लघुकुटीरं निर्माय भिक्षावृत्त्या जीवनं करोति।
कालान्तरे सा भिक्षया प्राप्तेन धनेन एकां महिषीं क्रीत्वा आनीतवती ।
तस्यै प्रतिदिनं तृण आदिकम् आहारं ददाति ।
सायङ्काले दुग्धदोहनं कृत्वा नगरे विक्रयणं करोति।
तेन एव जीवनयापनं च करोति।
गच्छता कालेन सा महिषी पुत्रं एकम् अजनयत्।
तत: आरभ्य सा बालिका प्रतिदिनमपि तं बालमहिषं स्कन्धे निधाय धावनस्य अभ्यासं करोति।
वर्षत्रयानन्तरं सः विशालकायः महिष: अभवत्।
इदानीम् अपि बालिका विना आयासं तं स्कन्धे निधाय धावति।
पुनः कदाचित् सा महिषम् आदाय मिथिलानगरम् आगतवती तस्मिन् अवसरे एव तत्र प्रतिवर्षम् इव वीरताप्रदर्शनम् आयोजितम् आसीत्।
बालिका कथम् अपि तत्र स्वीयबलप्रदर्शनाय अनुमतिं प्राप्तवति उपस्थिते जनसमूहे उपस्थिते च राजपरिवारे बालिका अग्रे आगत्य झटिति तं महामहिषम् उत्थाप्य स्कंधे निधाय तत् क्षेत्रं परितः पञ्चवारं धावितवती ।
तथा अपि तस्य मुखे श्रान्तेः चिन्हम् अपि न दृष्टम् ।
एतद् दृष्ट्वा नितरां विस्मृतः महाराजः हरिसिंहदेवः आसनात् उत्थाय उक्तवान् अहो आश्चर्यम् अति आश्चर्यं प्रदर्शनम् इदम्।
अद्यावधि मया इदृशं प्रदर्शनं कदापि नैव दृष्टम् ।
अतः निश्चितरुपेण अपि इयं बालिका सम्माननीया इति।
ततः सः सममहिषभारेण धनेन तस्याः बालिकायाः सम्मानम् अकरोत्।
बालिका अपि स्वप्रतिज्ञापूर्त्या सन्तुष्टा अभवत्।
स कार्पासस्य विक्रेता आसीत् ।
कार्पासस्य व्यवसायेनैव तेन विपुलं धनं संगृहीतम् ।
परं स प्रकृत्या अत्यन्तं कृपण आसीत् ।
अल्पस्यापि धनस्य व्ययः तं भृशमपीडयत्।
धनराजः ,धनगन्धः,धनप्रीतिः,धनरुचिश्च इति तेषां नामानि आसन् ।
शैशवे एव धनपालेन ते धनस्य महत्त्वं वारं वारं पाठिताः ।
इत्थं तेऽपि पितृवत् कृपणाः सञ्जाताः।
यदा धनपालः पञ्चतत्त्वं गतः तदा तस्य पुत्राः परस्परं वञ्चयन्तः यावत्छक्यं धनं ग्रहीतुं प्रायतन्त ।
किंतु सर्वेऽपि पुत्रा धनप्राप्तौ जागरूका आसन् ।
अतः ते अन्योऽन्यं वञ्चयितुं नाशक्नुवन् ।
ततस्ते निर्णीतवन्तः, पितुः धनं चतुर्षु समभागेषु विभाज्यम्, एकैकश्च भागः एकैकस्मै भात्रे देय इति ।
तदनन्तरं धनराशेः चत्वारः समा भागाः कृताः ।
कलहं विना एकैकश्च भागः तैः स्वीकृतः ।
यदा ते पितुः वस्तूणां संचयस्य भागान् कर्तुम् आरभन्त तदा द्वयोः वस्तुनोः विषये महान् कलहः अभवत् ।
ते च वस्तुनी आस्तां पितुः गृहं गृहपालश्च ।
सर्वे भातरो गृहं हस्तयितुं प्रायतन्त ।
कोऽपि भाता गृहपालस्य पालनाय पोषणाय चाल्पस्य अपि धनस्य व्ययं कर्तुं नैच्छत् ।
बहोः कालाद् अनन्तरं कलहः अशाम्यत् ।
गृहस्य समान् भागान् कृत्वा चत्वारो भ्रातरः तत्र पृथग् पृथक् अवसन् ।
गृहपालस्य च विषये ते निर्णीतवन्तः , अस्य गृहपालस्य प्रथमः पादः धनराजस्य, द्वितीयः पादो धनगन्धस्य, तृतीयः पादः धनप्रीतेः,चतुर्थश्च पादः धनरुचेः अस्ति ।
अस्य पालनाय पोषणाय च योव्ययो भवेत् सोऽस्माभिः सर्वैः कार्यः ।
कदाचित् स गृहपालः धनगन्धस्य गृहभागे गत्वा दुग्धम् अपिबत् ।
सः एतद् अपश्यत् ।
क्रुद्धो भूत्वा धनगन्धो दण्डेन गृहपालं प्राहरत् ।
तेन गृहपालस्य चतुर्थः पादः क्षतः ।
अतः तस्य पादस्य रक्षकेण धनरुचिणा तैलार्द्रेण कार्पासेन पूर्णम् वस्त्रखण्डं क्षते पादे बद्धम् ।
अकस्मात् तस्मात् अग्नेः स्फुलिङ्गा उत्पतिताः तैः स्फुलिङ्गैः गृहपालस्य क्षते पादे बद्धं वस्त्रखण्डं ज्वलयितुम् आरभत ।
गृहपालो भीतः सन् इतस्ततः अधावत् ।
यावद् अग्निः सर्वेषु गृहभागेषु प्रारसत् तावच्चत्वारो भ्रातरो यावद् गृहीतुं शक्यं तावद् गृहीत्वा गृहाद् निर्गताः ।
शीघ्रमेव सर्वं गृहम् अदहत् ।
क्रुद्धास्ते एष तवापराधोऽस्ति एष तवापराधोऽस्ति इति कथयन्तः कलहम् अकुर्वन् ।
ततः धनरुचिः त्रिभिः भ्रातृभिः बद्धः ।
त्रयो भ्रातरः धनरुचिं बद्ध्वा न्यायालयं अनयन् ।
तान् दृष्ट्वा न्यायाधीशोऽवदत्-यूयं सर्वे अभियोक्तारः स्थ एष च बद्धः पुरुषोऽभियुक्त इति प्रतिभाति ।
के यूयम् एष बद्धः पुरुषोऽमाकं कनिष्ठो भ्राता अस्ति ।
गृहदाहस्य एष एव करणम् ।
अत एव दण्डमहति ।
न्यायाधीशोऽवदत्-हे अभियोक्तारः ! अहम् अपराधम् अज्ञात्वा ,अपराधस्य प्रमाणम् अलब्ध्वा ,अभियुक्तस्य अभियोक्तृणां च युक्तीः अश्रुत्वा न कमपि दण्डयामि ।
कथयत,क एतस्य अभियुक्तास्यापराधः ।
तदा धनगन्धोऽवदत्-एषः गृहमदहत्।
न्यायाधीशः अपृच्छत्-कथम्।
अपराधस्य किं प्रमाणम् ।
का वा युष्माकं युक्तिः ।
तस्य प्रथमस्य पादस्य रक्षकः ज्येष्ठो भ्राता, द्वितीयस्य पादस्य धनगन्धः, तृतीयस्य पादस्य अहं चतुर्थस्य च पादस्य एष धनरुचिः अक्षको निर्धारितः ।
यदा गृहपालस्य चतुर्थे पादे क्षतम् अभवत् तदा अनेन तैलार्द्रेण कार्पासेन पूर्णं वस्त्रखण्डं तस्य चतुर्थे पादे बद्धम् ।
तदनन्तरं वस्त्रखण्डं अज्वलयत् ।
भीतः सन् गृहपालः इतस्ततः अधावत् सर्वं गृहं अदहत् ।
अतः गृहपालस्य चतुर्थः पादो गृहदाहस्य कारणम् ।
तस्य पादस्य रक्षकः एषः कनिष्ठः भ्राता गृहदाहस्य कर्त्ता अस्ति ।
अतएव एष दण्डनीयः ।
एतेन अस्माकं हानिः पूरणीया।
न्यायाधीशोऽभियुक्तमपृच्छत्-किमेतत् सत्यम् ।
कनिष्ठो भ्राता अवदत्-माननीय !अहं चतुर्थस्य पादस्य रक्षकोऽस्मि इति सत्यम् ।
तस्मिन् पादे तैलार्द्रेण कार्पासेन पूर्णं वस्त्रखण्डं मया बद्धं इति सत्यम् ।
वस्त्रखण्डम् अज्वलद् इत्यपि सत्यम् ।
किन्तु अहं गृहदाहस्य कर्ता नास्मि ।
वस्तुतः एते सर्वे अभियुक्ताः सन्ति ।
एतैः मम हानिः पूरणीया।
धनरुचिः अब्रवीत्-गृहदाहस्य साक्षात् कारणं किं वर्तते ।
गृहपालः इतस्ततः अधावत् ।
तस्मात् अग्निः गृहस्य सर्वेषु भागेषु प्रारसत् ।
किं गृहपालः तेन पादेन अधावत् यस्मिन् पादे तैलार्द्रेण कार्पासेन युक्तं वस्त्रखण्डं बद्धम्।
न तत् संभवति इति स्पष्टमेव ।
गृहपालः अन्यैः त्रिभिः पादैः अग्निं सर्वेषु गृहभागेषु प्रसारयितुम् अशक्नोत् येषां रक्षकाः मम भ्रातरः सन्ति ।
अतस्ते एव गृहदाहस्य कर्तारः ।
तैरेव मम हानिः पूरणीया ।
ततो न्यायाधीशेन उपगतः ।
अतः सः बन्धनाद् मोचितः ।
न्यायाधीशेन त्रयोः भ्रातरः आज्ञापिताः-पूरयत धनरुचेः हानिम्।
अतः तत् चूर्णम् अभुक्त्वा एकस्मिन् मृद्घटे सञ्चिनोति स्म् ।
मृद्घटः भग्नः गोधूमचूर्णं च भूमौ विक्षिप्तम् ।
उद्यानेषु शालीमार-निशात इति द्वे उद्याने प्रसिद्धे मनोरमे च स्तः ।
अत्र जनाः शिकारा इति नौकया जलविहारं कुर्वन्ति प्रसन्नाः च भवन्ति ।
एष खलु दुष्टमहोरगकुलावासः।
पश्यन्तु भवत्यः।
वृद्धगोपालकः - हा भर्तः! एष कन्यकाभिः वार्यमाणो यमुनाह्रदं प्रविष्टः ।
मा खलु मा खलु साहसं कृत्वा प्रवेष्टुम् ।
अत्र व्याघ्रा वराहा हस्तिनः पानीयं पीत्वा तत्रैव म्रियन्ते ।
कथं न दृश्यते।
किमिदानीं करोमि।
भवतु, इमं तावत् कुम्भपलाशमारूह्य निध्यायामि।
हा हा धूम उत्थितः।
संकर्षणः पश्यन्तु भवत्यः
वृद्धगोपालकः- ही ही साधु भर्तः! साधु!।
कालियस्य पञ्च फणान्
दामोदरः-कालिय! किमर्थमिदानीं यमुनाहृदं
कालियः -प्रसीदतु भगवन् ! अज्ञानाद् अतिक्रान्तवान् , सान्तःपुरः शरणागतोऽस्मि।
तदिच्छामि गरुङादभयं भगवत्प्रसादात्।
दामोदरः -अनेन बलेन भवान् गर्वितः।
दामोदरः - प्रविशतु भवान्।
तदिदानीमेव विषं संह्रत्य यमुनाह्रदाद् निष्क्रामामि।
सत्यमेव जयते भारतस्य आदर्शवाक्यम् अस्ति ।
अस्य राष्ट्रियः ध्वजः त्रिरङ्गम् अस्ति ।
जनगणमन एतस्य राष्ट्रगानम् वन्दे मातरम् राष्ट्रगीतम् च अस्ति ।
भारतस्य राजधानी दिल्ली अस्ति ।
दीपावली भारतवर्षस्य एकः महान् उत्सवः अस्त्ति ।
अयम् उत्सवः कार्तिक-मासास्य अमावस्यायाम् भवति ।
इदम् कथ्यते यत् रावणम् हत्वा रामः अस्मिन् एव दिवसे सीतया लक्ष्मणेन च सह अयोध्याम् प्रति आगच्छत् ।
तदा अयोध्यायाः जनाः अतीव प्रसन्नाः अभवन् ।
अतः ते स्वानि गृहाणि दीपानाम् मालाभिः आलोकयन् ।
ततः प्रभृति प्रतिवर्षम् तस्मिन् एव दिवसे एषः उत्सवः भवति ।
सर्वे जनाः स्वगृहाणि स्वच्छानि कुर्वन्ति, सुधया लिम्पन्ति सुन्दरैः च चित्रैः भूषयन्ति ।
ते स्व-मित्रेभ्यः बन्धुभ्यः च मिष्टान्नम् प्रेषयन्ति ।
बालकाः बालिकाः च क्रीडनकानाम् मिष्टान्नानाम् स्फोटक-पदार्थानाम् च क्रयणम् कुर्वन्ति ।
सायंकाले सर्वे जनाः दीपाना मालाः प्रज्ज्वालयन्ति ।
दीपानाम् प्रकाशः अन्धकारम् अपनयति ।
पुरुषाः स्त्रियः बालकाः बालिकाः च नूतनानि वस्त्राणि धारयन्ति आपणानाम् च शोभाम् द्रष्टुम् गच्छन्ति ।
रात्रौ जनाः लक्ष्मीम् पूजयन्ति मिष्टान्नानि च भक्षयन्ति ।
भारतीयाः इमम् उत्सवम् प्रतिवर्षम् सोल्लासम् समायोजयन्ति ।
गङ्गा पर्वतराजहिमालयात् प्रभवति ।
एषा सर्वासु नदीषु श्रेष्ठा पवित्रतमा च अस्ति ।
गङ्गायाः उद्भवविषये एका कथा अस्ति ।
भगीरथः नाम नृपः पूर्वजानाम् उद्धाराय तपस्याम् अकरोत् तपस्यायाः च प्रभावेण सः गङ्गां स्वर्गात् धरायाम् अवतारयितुं समर्थः अभवत् ।
अतः एव इमां जनाः भागीरथी इति अपि कथयन्ति ।
ते अस्याः जलम् अत्यधिकं पावनं मन्यन्ते ।
बहवः श्रद्धालुजनाः प्रतिदिनम् अस्यां स्नानं कुर्वन्ति इमां च पूजयन्ति ।
अस्याः तटे हरिद्वार-ऋषिकेष-प्रयाग-वाराणसी-इत्यादीनि अनेकानि तीर्थस्थानानि सन्ति ।
प्रतिवर्षं पुण्येषु पर्वसु लक्षाणि जनाः एषु तीर्थस्थानेषु आगत्य अस्याः पावनजलेन स्नानं कृत्वा दुरितानि दूरीकुर्वन्ति ।
यन्त्रकाराः अस्याः जलमवरुद्ध्य सेतुं बद्ध्वा महाजलाषयेषु जलसञ्चयं कुर्वन्ति ।
एवं प्रकारेण सञ्चितं जलं क्षेत्राणां सिञ्चनाय उपयुज्यते ।
अनेन भूमिः उर्वरा भवति प्रभूतं च अन्नम् उत्पादयति ।
एवं गङ्गायाः जलं कृषेः महान्तम् उपकारं करोति ।
अस्याः जलेन विद्युत् अपि उत्पन्ना भवति ।
इयं दूरदर्शन-ध्वनिविक्षेपक-शीतकैत्यादीनि यन्त्राणि सञ्चालयति विविधानां च पण्यानां वस्तूनां निर्माणे सहायिका भवति ।
एवं गङ्गा लोकं परलोकं च उभयम् अपि उपकरोति ।
गृध्रमार्जार कथा अस्याः क्रीडायाः वर्तमानं स्वरूपं १८६३ तमे वर्षे निश्चितम् अभूत् ।
उभयोः पक्षयोः प्रत्येकं पक्षे एकादश क्रीडकाः भवन्तीत्येतत् तु १८७० तमे वर्षे निर्धारितम् अभवत् ।
एतत्सम्बन्धिनी अन्ताराष्ट्रियसंस्था १९०४ तमे वर्षे प्रतिष्ठापिता ।
अद्यत्वे एषा क्रीडा विश्वे अत्यन्तम् लोकप्रिया वर्तते ।
पादकन्दुकक्रीडायाः विश्वप्रतियोगिता १९३० तमे वर्षे प्रारब्धा ।
१९८८ तमस्य वर्षस्य जून जुलाईमासयोः फ्रांसदेशस्य राजधान्यां पैरिसनगरे पादकन्दुकक्रीडायाः या विश्व प्रतियोगिता अभवत् तस्याः संक्षिप्तं विवरणम् अत्र प्रस्तूयते ।
तेषु देशेषु जर्मनी -इटली -अर्जेन्टीना- डेनमार्क -इत्येतान् देशान् क्रमशः पराजित्य क्रोशिया -फ्रांस -हालैण्ड -ब्राजील इत्येते चत्वारो देशाः विश्वप्रतियोगिताया उपान्तिमचरणे प्रविष्टा अभवन् ।
द्वितीया स्पर्धा ब्राजील-हालैण्ड देशयोः मध्ये अभवत् ।
प्रथमायां स्पर्धायां क्रोशिया- देशस्य - डेवर- सूका- नामकेन क्रीडकेन पूर्वम् एकं गोलं कृतम् ।
एतदनन्तरं क्रोशिया देशस्य दलेन आत्मरक्षायै महान् प्रयत्नः कृताः ।
अस्मिन् प्रयत्ने क्रोशिया देशस्य क्रीडकाः फ्रांसदेशीयान् क्रीडकान् वारयितुं मध्यान्तरं यावत् सफला अभवन् द्वितीये कालार्धे लिलियन-थुरम्-नामकेन फ्रांस-देशस्य क्रीडकेन गोलाद्वयं कृतम्।
एवं फ्रांदेशीयक्रीडादलेन क्रोशियादेशस्य क्रीडादलं पराजितम्।
द्वितीयायां स्पर्धायां ब्राजील -हालैण्ड- देशौ निर्धारितसमये एकैकं गोलं कृत्वा तुल्यौ आस्ताम् ।
हालैण्द- क्रीडादलतः पैट्रिक-क्लूवरनामकेन क्रीडकेन ब्राजील देशस्य च रोनैल्डो नामकेन प्रसिद्धेन क्रीडकेन एकैकं गोलं कृतम्।
अतिरिक्त-समयेऽपि उभयोः कोऽपि पक्षो न पराजितः ।
पैनल्टी -पादाघातेषु ब्राजील-देशीयेन क्रीडादलेन हालैण्डदेशस्य क्रीडादलं पराजितम् ।
प्रतियोगितायाः अन्तिमचरणे फ्रांस- ब्राजीलदेशयोः मध्ये स्पर्धा अभवत् ।
स्पर्धायाः प्रागेव ब्राजीलदेशस्य प्रसिद्धः रोनैल्डोनामा क्रीडकः आकर्षेण आक्रान्तोऽभवत् ।
ततः देवीम् उक्तवान्- अद्य सुदिनम् ।
अद्य भवत्या: विशेषपूजा भविष्यति।
विना विलम्बं सः आपणं गत्वा सुवर्ण माङ्गल्यं दुकूलवस्त्रम् अन्यानि पूजाद्रव्याणि च क्रीतवान्।
अभिषेकार्थम् अपि सर्वं सज्जीकृतवान् ।
तदा एव अध्यापकः गोविन्दः सन्ध्या दीप आराधनं द्र्ष्टुम् सपरिवारं मन्दिरम् आगतवान्।
आगच्छतु ,स्वागतम् ।
अद्य विशेषपूजां द्रष्टुं के अपि न सन्ति इति चिन्ता मग्नः आसम्।
सुष्ठु जातं भवताम् आगमनम् ।
सुब्रह्मण्यः तान् दृष्ट्वा उक्तवान् ।
मम मन्दिर आगमने किम् आश्चर्यम् ।
नैकवारम् आगतं मया ।
प्रार्थना अपि बहुवारं कृता।
परन्तु स्वर्णाम्बिकायाः अनुगृहः दुर्लभः एव जात: मयि ।
अस्माकं विषये तु सा अन्धा जाता इति प्रतिभाति।
गोविन्दः अवदत् एवं मा वदतु ।
सा सर्वज्ञा यदा करणीयं तद् तदा करिष्यति एव सा ।
भवतु तत् दिने भवता पुत्र्याः कृते वरः लब्धः इति उक्तम् आसीत्।
अग्रे किम् अभवत्।
ते तु सज्जनाः एव वरदक्षिणाम् अपि न अपेक्षितवन्तः परन्तु सुवर्णमाङ्गल्यं दुकुलवस्त्रं च दातव्यम् एव इति अपेक्षन्ते ।
वस्तुत: तत्र न कोऽपि दोष: परन्तु तावत् कर्तुम् अपि अहम् असमर्थः अस्मि।
अतः हस्तगतम् अपि भाग्यं च्युतं भविष्यति।
अत्यन्तं विषादेन उक्तवान् गोविन्दः ।
पितुः वचनैः साश्रुनेत्रा दृष्टा पुत्री सुशीला ।
अन्वर्थं नाम तस्याः ।
सा सुशीला एव ।
कमलम् इव मुखं तस्याः ।
सत्यम् , अविकसितं कमलम् ।
तां दृष्टवतः सुब्रह्मण्यस्य हृदये दयाया: प्रवाहः उद्गतः ।
सुब्रह्मण्यः गर्भगृहान्त: विराजमानां स्वर्णाम्बिकां वीक्षितवान्।
तस्याः चरणयोः दृष्टे सुवर्णमाङ्गल्यं दुकुलशाटिका च ।
अम्ब ! एते च भवत्याः अलङ्कारमात्रं भवतः।
परन्तु सुशीलायाः तु भवतः नवजीवनप्रदायिके।
एताभ्यां तस्याः विवाहयोग्यता प्राप्ता भविष्यति।
पुनः सः अम्बाम् अवलोकितवान् ।
किम् मम मनसि उत्पन्नः विचारः उत अयोग्य ।
अम्बायाः मुखे मन्दहासः ।
नास -आभरणकान्त्या विराजते तस्याः वदन अरविन्दम् ।
सा मौनम् अस्ति।
मौनं सम्मतिसूचकम्।
यथा यथा बहिः घण्टानादः जातः तथा तथा तस्य संकल्पः अपि दृढः जात:।
सः कयापि शक्त्या प्रेरितः इव झटिति गत्वा माङ्गल्यवस्त्रादिभि: युक्तं पूजापात्रं गृहीत्वा बहिः आवतवान् ।
सुशीलायाः हस्तयोः तत् स्थापयित्वा सुमङ्गली भव इति उक्तवान्।
गोविन्दपरिवारः सम्भ्रान्तः जातः।
किं करोति भवान्।
मा अस्तु चिन्ता।
केनचित् धनिकेन दत्तानि एतानि।
कस्यैचित् कन्यायै दानरुपेण दातव्यानि एतानि इति मान् आदिष्टवान् अस्ति सः ।
तस्य सा एव अपेक्षा।
निश्चिन्ततया एतानि गृह्णन्तु ।
सुशीलायाः विवाहं शीघ्रम् एव निर्वर्तयन्तु।
सुब्रह्मण्यः अवोचत्।
तस्मिन् समये सुखेन अनृतं प्रयुक्तं आसीत् ।
दानसमये हस्तकम्पनम् अपि न आसीत् ।
परन्तु इदानीं सम्पूर्णे शरीरे वेपथुः जायते ।
यतः त्रिचतुरेभ्यः दिनेभ्यः तस्य माता अस्वस्था अस्ति।
औषधसेवनेन अपि तस्याः ज्वर: न्यूनः न जातः ।
किं मातुः द्वारा स्वर्णाम्बिका माम् एव दण्डयितुम् इच्छति।
भीत्या सः अम्बां वीक्षितवान्।
सा यथापूर्वं स्थितवती अस्ति सा सर्वदा अपि साक्षिरुपेण तिष्ठति।
कदा अपि स्व अभिप्रायं न प्रकटयति।
मम को अपि न अस्ति ।
भवतीम् एव शरणं गच्छामि ।
प्रमादः मया कृतः ।
को मां क्षाम्यतु ।
मातरं रक्षतु उच्चारितवान् च ।
किन्तु स्वर्णाम्बिका तं क्षन्तुं न इष्टवती इति प्रतीयते ।
यतः तस्यां रात्रौ मातु: ज्वरः इतो अपि अधिक: जातः ।
सा अतीव क्षीणा दृष्टा ।
दुःखितः सुब्रह्मण्यः किङ्कर्तव्यतामूढः जातः ।
उषसि माता क्षीणस्वरेण पुत्रम् आहूतवती ।
उक्तवती च - पाकशालायाम् ईशान्यकोणे मम लोहपेटिका अस्ति ।
ताम् अत्र आनय।
अम्ब! पेटिकायाः का आवश्यकता इदानीम्।
निद्रां करोतु , प्रातः वैद्यम् आनेष्यामि ।
किञ्चित् वक्तव्यम् अस्ति ।
दर्शनीयम् अपि किञ्चित् अस्ति।
पेटिकाम् आनय ।
इदानीम् एव ।
माता उक्तवती।
विस्मितः सुब्रह्मण्यः पाकशालां गतवान्।
तत्र अन्विष्य मातुः तां भारयुतां पेटिकां ततः समीपम् आनीतवान् ।
माता शनैः उत्थाय उपविष्टवती श्रमेण पेटिकाम् उद्घाटितवती च ।
ततः स्यूतम् एकं गृहीत्वा पुत्रस्य अङ्के क्षिप्तवती।
वत्स! एतानि तव पार्श्वे एव भवन्तु।
भाविन्याः मम स्नुषायाः कृते मया सुरक्षितानि एतानि।
सुब्रह्मण्यःस्यूतात् वस्तुनि बहिःनिष्कासितवान्।
तत्र आसन्-एकं सूत्रं सुवर्णमाङ्गल्यसहितम्, एका कौशेयशाटिका, अन्यानि अपि कानिचन वस्तूनि।
तव विवाह कर्त्तव्यः इति मम इच्छा आसीत् परन्तु न शक्ता ।
मम आरोग्यम् अपि सम्यक् न अस्ति।
एवं वदन्ती सा पुत्रस्य मुखं दृष्टवती तस्य नेत्राभ्यां प्रवहन्तीम् अश्रुधारां दृष्ट्वा सा भीतिं प्राप्तवती ।
किम् अभवत् किं रोदिषि।
मातु: प्रश्नं श्रुत्वा सुब्रह्मण्यः चेतनां पुनः प्राप्तवान् एव ।
स्वर्णाम्बिका न केवलं साक्षिणी।
अपि तु सा मार्गदर्शिनी च ।
पुलकितः सः एवम् उक्त्वा प्रवृतं सर्वं मातरं निवेदितवान्।
अन्ते च-अम्ब! भवती किञ्चित् विश्रान्तिं स्वीकरोतु।
अहम् इदानीम् एव प्रति आगच्छामि इति उक्त्वा स्यूतं स्वीकृत्य तत: उत्थितवान्।
कुत्र गच्छसि त्वम्।
एतानि कुत्र नयसि।
मन्दिरम् एव एतानि तस्याः पादयोः समर्पयामि ।
मम पापनिवारणस्य मार्गः तयोः एव दर्शितः खलु।
वत्स! अलं तादृशेन दुस्साहसेन।
पुनः पुनः दोषान् एव करोमि इति सङ्कल्पः कॄतः अस्ति किं त्वया।
अम्ब किं कथयति भवती।
सः विगतचेतनः इव मातुः पार्श्वे उपविष्टवान् दुस्साहसम् इति।
तस्याः सकाशात् गृहीतानि तस्यै एव अर्पयितुम् इच्छामि ।
एतत् तु सत्कार्यम् एव खलु ।
एतेन मम पापनिवारणं भवति इति मत्वा।
तस्य वचनं मध्ये एव खण्डयन्ती माता उक्तवती- प्रथमं जगन्मातुः विश्वासघातः कृत: त्वया।
इदानीं तव जन्मदात्र्याः अपि आशाभङ्गं करोषि ।
द्वयम् अपि समानम् एव।
तयोः वञ्चनं किं सत्कार्यम्।
दीर्घं निःश्वस्य सा पुनः उक्तवती- असमाप्तप्रार्थनादोषेण देवीवस्तुस्वीकरण-दोषेण वा तयोः उभयोः महिलयोः वैवाहिकजीवने किम् अपि कष्टं न भवेत् इत्यत्र किं प्रमाणं वक्तुम् अर्हसि त्वम्।
मातुः प्रश्नेन सुब्रह्मण्यः स्तम्भितः जातः।
पुत्रस्य म्लानं वदनं दृष्ट्वा माता तस्य शिरः वात्सल्येन स्पृशन्ती उक्तवती - वत्स! कदापि मा विस्मर यत् स्वार्थाय परार्थाय वा भवेत् ,लोकानां द्रव्यविषये स्वेच्छया व्यवहारः न उचितः ।
तेन कस्यापि पुण्यं न भवति ।
प्रत्युत पापम् एव भवति।
तर्हि इदानीम् मया किं करणीयम् पुत्र: अपृच्छत्।
स्वल्पम् एव कुतो न स्यात्, स्वकर्मणा अर्जितेन धनेन एव सुवर्णमाङ्गल्यं दुकुलवस्त्रं च क्रीत्वास्वर्णाम्बिकायै समर्प्य ॠणविमुक्तो भव।
न अस्ति अन्य: उपाय:।
परधर्मो भयावहः इति किं न पठितं त्वया।
सर्वदा स्वधर्मं पालय।
तेन एव वयं रक्षिताः भवेम ।
श्रान्त्व्या शय्यायां पतित्वा नेत्रे निमीलितवती माता।
सुब्रह्मण्य: तत्र एव उपविश्य अन्तरङ्-अगवलोकनं कर्तुं आरब्धवान्।
सद्यः प्रक्षालकवृत्तिः।
किञ्चन राज्यम् आसीत् ।
तस्य राज्यस्य महाराजः महान् दैवभक्तः।
तस्य भगवति अचलः विश्वासः ।
तस्य एका परमसुन्दरी भक्तिमती च पुत्री आसीत् ।
भगवति यस्य सम्पूणः विश्वास: भवति तस्मै एव मम पुत्री दातव्या इति महाराजस्य इच्छा ।
यः मम पुत्र्याः पतिः भविष्यति सः वास्तविकः त्यागी अपि भवेत् इति महाराजः सर्वदा चिन्तयति स्म।
किन्तु महता अन्वेषणेन अपि तादृशः महापुरुषः को अपि न लब्धः ।
पुत्री विंशतिवर्षीया जाता ।
वरप्राप्तेः सम्भावना अपि न दृश्यते स्म ।
अथ कदाचित् महाराज: कञ्चित् सुप्रसन्नमुखं तरुणं दॄष्टवान्।
तस्य शरीरे वस्त्रं न असीत् ।
भगवत: पुरत: स्थित्वा ध्यायन् सः साक्षात् शम्भु: इव दृश्यते स्म स: तरुणः यदा देवालयात् बहिः आगतवान् तदा महाराजः तं पृष्टवान् - कुत्र अस्ति भवतः गृहम्।
तरुणः अनुक्षणं -भगवान् यत् दर्शयति तत् एव मम गृहम् इति उक्तवान्।
महाराजः पुनः _ भवदीया कापि सम्पत्ति: अस्ति किम्।
तरुणः - भवत: कृपा एव मम सम्पत्तिः इति उत्तरम् उक्तवान्।
ततः महाराजः पृष्टवान्-कथं प्रवर्तन्ते भवतः व्यवहाराः।
तरुणः -भगवान् यथा प्रवर्तयति तथा इति उक्तवान्।
तत् श्रुतवतः महाराजस्य महान् आनन्द: सञ्जातः ।
अन्ततो गत्वा मया यादॄशः इष्टः तादॄशः वरः लब्धः ।
विरक्तः शिवभक्तश्च अयं तरूणः प्राप्तः खलु! हे भगवन्! अहं धन्यः।
भवते सहस्रं वन्दनानि इति कॄतज्ञता भावेन सः देवं नमस्कृतवान् ।
स्वपुत्र्याः भक्तिवैराग्यादीन् गुणान् वर्णयित्वा तां परिणेतुं तरुणस्य अङ्गीकारं महता कष्टेन एव प्राप्तवान् ।
ततः महता वैभवेन तेन सह पुत्र्याः विवाहं कारितवान् च ।
नवोढौ वधूवरौ स्वगृहं प्रति प्रस्थितौ ।
तौ नगरात् बहिः अरण्यं प्रविष्टवन्तौ ।
बहूदूरगमन अनन्तरं कस्यचित् पर्वतस्य अधोभागं प्राप्तवन्तौ ।
तावता मध्याह्नः अतीतः आसीत् ।
द्वौ अपि कस्यचित् वृक्षस्य अधः उपविष्टवन्तौ।
तदा राजकुमारी तस्य वृक्षस्य कोटरे स्थापितं किञ्चित् जलं कञ्चित् रोटिकाखण्डं च दृष्टवती ।
सा पतिं पृष्टवती - आर्यपुत्र! भवान् किमर्थं रोटिकां जलं च अत्र स्थापितवान् अस्ति।
तदा युवकः उक्तवान् - अद्य रात्रिभोजनार्थम् आवश्यकं भवेत् इति अहम् एव हि अस्तनभोजने कञ्चित् भागं एवं रक्षितवान् इति।
तस्य श्रवण अनुक्षणं राजकुमार्याः नेत्राभ्याम् अश्रुधारा प्रावहत्।
सा उच्चैः रोदनम् एव आरब्धवती।
तत् दृष्ट्वा तरुणः उक्तवान् - अहं जानामि यत् प्रासादे सुखेन प्रवृद्धा कोमलाङ्गी भवती मादृशस्य दरिद्रस्य गृहे जीवितुं न शक्नोति इति इति ।
तदा अश्रुधारां मार्जयन्ती राजकुमारी उक्तवती - प्रिय! निर्धनस्य गृहे जीवितुं न शक्नोमि इति न रोदिमि।
मम रोदनस्य कारणम् एतत् अस्ति यत् भगवति भवतः विश्वासः एतावान् न्यूनः जातः खलु इति दुःखम् अभवत्।
सुदीर्घस्य कालस्य अनन्तरं प्राप्तः; भगवती अचलविश्वासवान् इति मम पित्रा चितः अपि भवान् परमेश्वरे कथम् एवम् अविश्वासवान् जातः।
पत्न्याः वचनं श्रुतवतः तरुणस्य लज्जा अभवत्।
सः पृष्टवान् - सत्यम्, मया महापराधः कृतः! अस्य प्रायश्चितं किम्।
प्रायश्चितम् अन्यत् किम् अपि न अस्ति।
भवता अहं रक्षणीया, अथवा सा रोटिका रक्षणीया।
आवयोः अन्यतरां चिनोतु भवान् इति ।
तरुणस्य ज्ञानोदयः अभवत्।
सः झटिति तां रोटिकां क्षिप्तवान् राजकुमारी नितरां सन्तुष्टा अभवत्।
इति शम् अन्यस्मात् नगरात् स्थानान्तरणं प्राप्य यदा बेङ्गलूरुनगरम् आगतं तदा एव अस्माभिः ज्ञातं यत् अत्र गृहकार्यनिमित्तं कर्मकर्याः प्राप्तिः कियत्क्लेशकरी इति।
त्रिमासाभ्यन्तरे चतस्रः कर्मकर्यः अस्माभिः नियुक्ताः निष्कासिताश्च ।
अस्मदपेक्षानुसारं कार्यकरणं दूरापास्तं ,तासाम् इष्टानिष्टम् अनुसृत्य अस्माभिः व्यवहर्तव्यम् आपतितम् आसीत्।
त्रिचतुराणि दिनानि अनुपस्थितं चेदपि, अग्रिधनं याचितं चेदपि वा अस्माभिः आक्षेपः न कर्तव्यः।
अन्यच्च तासाम् आगमनसमयः कदापि निश्चितः न भवति स्म विश्वविद्यालयेषु सन्दर्शकाः प्राध्यापकाः इव दिने यदा कदापि आगत्य कार्यं कृत्वा गमनस्य स्वातन्त्र्यम् आसीत् तासाम्।
रमा नाम्नी काचित् कर्मकरी आसीत् ।
कदाचित् विलम्बेन आगतां तां दृष्ट्वा मम पत्नी उक्तवती- अयि भो: रमे! यदि त्वम् एवं विलम्बसे तर्हि अस्माभिः किं वा करणीयम्।
पात्रादीनि किम् अस्माभिः एव प्रक्षालनीयानि।
अधुना क्षालितानि चेदपि वस्त्राणि वर्षाकालेऽस्मिन् श्वः प्रातः उपयोगाय कथं शुष्काणि भविष्यन्ति।
तावता कुपिता रमा अनन्तरदिने नागता एव ।
ततः रमायाः स्थाने उमा आनीता।
तस्याः अपि इयमेव कथा।
कदाचित् मित्रवरः सुरेशः एतद्विषये मया निवेदितः ।
झटिति सः अवदत्- तदर्थं का चिन्ता ।
पत्रिकायां विज्ञापिकां ददातु भोः! इति ।
किं ,विज्ञापिका इति।
किं भवान् चिन्तयति यत् पत्रिकापठित्र्यः विद्यावत्यः एतत् कार्यं कर्तुम् उत्सुकाः भवन्ति इति।
अहम् उक्तवान् मया उक्तम् अनुसरतु।
पत्रिकापठनशीला विद्यावती काचित् यदि लभ्येत् तर्हि सा सद्व्यवहारं वा कुर्यात् सः उवाच।
मया विज्ञापिका दत्ता ।
तां दृष्ट्वा अस्माकम् आवससमीपस्थाः एव तिस्रः आगताः ।
न जाने तासु प्रथमम् आगतायाः जीवने कीदृशं कष्टम् आसीत् इति ।
तस्याः मुखे दग्धव्रणकिणाः दृश्यन्ते स्म ।
तान् दृष्ट्वा एव मम पत्नी रश्मिः एषा मास्तु इति उक्तवती।
दर्शनेन जीवने इयं दुःखिता अस्ति इति भाति।
एषा यदि स्वीकियेत तर्हि उपकृता भवेत् ननु।
मया उक्तम् मास्तु भोः मास्तु।
पत्नी स्पष्टतया निराकृतवती ।
द्वितीयायाः तु वेतनविषये या अपेक्षा आसीत् तां पूरयितुम् अस्माकं सामर्थ्यं न आसीत् इत्यतः अहमेव निराकृतवान् ।
अधुना शिष्टा तॄतीया एका एव ।
उपविशतु इति मम वचनं श्रुत्वा सा सुखासने सुखेन उपविष्टा।
रश्मि: मम मुखं दृष्टवती साक्षात्कारस्य आरम्भः भवितुम् अर्हति इति मां कथयति इव।
किं तव नाम कुत्र वासः।
प्रतिदिनम् अत्र आगत्य कार्यकरणे क्लेशः नास्ति खलु तव।
अहं पॄष्टवान् मम नाम कलाश्रीः।
रश्मिः हासं निगृह्णती उक्तवती-सुन्दरमेव नाम चितम् अस्ति तव गृहजनैः।
इतः नातिदूरे निवसामि।
प्रतिदिनं लोकयानेन आगच्छामि।
कदाचित् यदि विलम्बः भवेत् तर्हि त्रिचक्रिकया आगच्छामि ।
तदा तु त्रिचक्रिकाभाटकं भवद्भिः एव दातव्यम्।
कलाश्री अवदत्।
तत् कथं युज्यते ।
गृहात् शीघ्रं प्रतिष्ठताम्।
समये आगत्य कार्यं समाप्य गच्छतु -रश्मिः उक्तवती ।
वेतनं किम् अपेक्षसे।
मया पृष्टम् भवद्भि: दत्तं गृह्यते।
सा उक्तवती आवयोःविस्मय: जात: ।
कथम् एतत् शक्यम्।
अन्ये सर्वे एतावत् यदि न दीयते तर्हि वार्तालापः एव नास्ति इति निष्ठुरतया वदन्ति।
एवं सति कथम् एषा।
इति विचिन्त्य अहमेव पृष्टवान् - सत्यम्।
अस्माभिः यद् दत्तं तद् अङ्गीकरोषि।
सत्यं, लोकाचारं जानन्ति भवन्तः।
अत्यल्पं न यच्छन्ति इति जानामि अहम्।
भवदपेक्षानुसारं गृहतः शीघ्रमेव प्रस्थानं करोमि।
अतः गृहे अल्पाहारं कर्तुं न शक्नोमि।
अत्रैव भवद्भिः अल्पाहार: दातव्यः भवति।
रश्मिः मम मुखं दृष्टवती।
अस्तु,अस्माभिः यत् खाद्यते तदेव तुभ्यमपि दीयते।
मया उक्तम् वस्त्रप्रक्षालने विलम्बः भवत्येव ।
अतः मध्याह्नभोजनमपि अत्रैव समाप्य गच्छामि ।
एषा तु अत्यपेक्षा इति अभासत।
तथापि एषा कियत् खादेत् इति बुद्ध्या तदपि अङ्गीकृतम्।
भवद्भि: तण्डुला: आनीयन्ते।
तस्याः एव प्रश्नः।
अरे,कुतश्चित् वा आनीयते ।
भवत्याः का चिन्ता सकृत् भोजनं दत्तं चेत् पर्याप्तं खलु।
रश्मि उवाच तत्रैव दोषः क्रियते भवद्भिः ।
चतुष्पथसमीस्थे आपणे अष्टादशरुप्यकमूल्येन उत्तम: तण्डुलः लभ्यते ।
ह्यः एव मया ततः आनीय पाकः कृतः ।
रुचिः अपि उत्तमा अस्ति ।
मया प्रतिदिनं तादृशः तण्डुलः एव उपयुज्यते एव अभ्यासः मम ।
भवतां गृहे भोजनेन यदि मम उदरम् अस्वस्थं भवेत् तर्हि भवद्भिः एव अहं चिकित्सालयं नेतव्या ।
इदानीमेव वदामि कलाश्रीः उक्तवती।
अस्माभिः एव तादृशमहार्घः तण्डुलः न उपयुज्यते ।
पुनः अस्याः कृते, तदपि तया सूचितात् एव आपणात् तादृशः तण्डुलः आनेतव्यः।
अहं रश्मेः मुखं दृष्टवान्।
स अपि असमाहिता आसीत् ।
वर्षे एकदा शाटिका दातव्या इति तु नास्ति मम कृते ।
भवतु नाम तावत् वा धनं सञ्चितं भवतु इत चिन्तयन् अहं रश्मेः मुखं दृष्टवान्।
अस्तु इति झटिति अङ्गीकृतवती रश्मिः।
कलाश्रीः अनुवर्तितवती- किन्तु।
रश्मिः असहनया अपृच्छत्।
वर्षे एकदा एव युग्मत्रयं चूडिदारवस्त्रं यच्छन्तु।
तदपि न मह्यम् अपि तु मम पुत्र्यै ।
सा महाविद्यालये पठति ।
अतः कीदृशं वस्त्रं दातव्यं इति मया पुनर्वक्तव्यं नास्ति खलु।
श्रान्तौ आवां परस्परं मुखं दृष्टवन्तौ ।
काफीचूर्णं कुत: आनीयते भवद्भिः।
इण्डियन् काफीडिपोतः।
अहो! ततः किमर्थम् आनीयते ।
तत् सर्वथा उत्तमं न भवति।
मयापि मासं यावत् तदेव उपयुक्तम्।
अधुना तु चम्पकधाम-काफी आनीयते ।
तद् उत्तमं भवति तत्सेवनेन मम स्वास्थ्येऽपि प्रगतिः अस्ति।
तस्याः कथनं श्रुत्वा आवां मूकौ जातौ क्षीरस्य दध्नः च का व्यवस्था भवताम्।
समीपस्थात् आपणात् आनयामः रश्मिः उक्तवती।
ततः न आनयन्तु ।
मम गृहसमीपस्थात् गोवर्धनडैरीतः अहमेव आनयामि ।
आनयनाय मह्यं पञ्चविंशति रुप्यकाणि यच्छन्तु।
तत्रत्यं दुग्धम् अमृतसदृशं भवति।
आतञ्चनं यदि क्रियते अद्भुतं दधि सिध्यति ।
तन्मथनेन प्रतिदिनं जम्भीरपरिमाणकं नवनीतं लभ्यते।
भवन्त: आपणघृतस्य उपयोगेन अस्वस्थाः मा भवन्तु।
अहमेव प्रतिदिनम् आगत्य दधिमथनं कृत्वा नवनीतं निष्पादयामि ।
तदर्थं पृथक वेतनं दातव्यं नास्ति।
भोजनसमये मह्यमपि किञ्चित् नवनीतं घृतं वा यच्छन्तु।
आवयोः श्वास रुद्धः एव।
पुन: कलाश्रीः एव उक्तवती -फलानि शाकानि च मम परिचितात् आपणात् अहमेव आनाययिष्यामि ।
कथमपि शीतकम् अस्ति खपु अत्र।
किमर्थम् एतत् उच्यते इत्युक्ते शाकरहितः सारः मह्यं न रोचते ।
अन्यच्च भोजनोत्तरं फलभक्षणं ममापि अभ्यासः।
आवाभ्यां वक्तव्यं किमपि नावशिष्टम्।
अन्ते पुनरपि सा उक्तवती - दूरदर्शने चलच्चित्रवीक्षणे मया जामिता अनुभूयते।
मासे एकवारं द्विवारं वा चित्रमन्दिरं गच्छाम।
आवां नितरां श्रान्तौ आस्व।
तथापि अहं कथमपि उक्तवान्-भवतु,वयं विचिन्त्य निर्णयं सूचयिष्यामः।
भवती कथम् सूचनीया।
गृह्णन्तु मम सङ्केतपत्रम् इति वदन्ती सा स्वस्य विजिटिङ्गकार्डपत्रम् दत्तवती।
अत्र दूरभाषासंख्यापि अस्ति।
दूरभाषया सूचयन्तु ।
आगच्छामि इति उक्त्वा गतवतीं कलाश्रियमेव पश्यन्तौ आवाम् उपविष्टवन्तौ।
महर्षिः याज्ञवल्क्यः स्वस्य आश्रमे प्रतिदिनं धर्म उपदेशं करोति स्म ।
उपदेशं श्रोतुं बहवः जनाः आगच्छन्ति स्म।
मिथिलायाः अधिपतिः जनकमहाराजः अपि आगच्छति स्म।
वस्तुतः प्रतिदिनं जनकमहाराजस्य आगमनात् पूर्वम् एव बहवः ॠषयः तत्र आगत्य उपविशन्ति स्म ।
किन्तु याज्ञवल्क्यः तदा एव उपदेशस्य आरम्भं करोति, यदा जनकमहाराजः आगत्य उपविशति ।
कदाचित् ऋषयः परस्परं वार्तालापं कृतवन्तः- जनकमहाराजे अस्मासु अविद्यमाना तादृशी का योग्यता अस्ति यत् महर्षिः याज्ञवल्क्यः तस्य विषये तादृशं गौरवभावं वहति ।
ऋषीणां वार्तालापः याज्ञवल्क्येन ज्ञातः।
सः तेषां बोधनाय एकम् उपायं चिन्तितवान्।
दलं परितः ते इतस्ततः धानन्ति स्म ।
एतावता कालेन एव स्वस्य कार्यानं जनसमुद्रं प्रति अगच्छ्त् ।
अहो दौर्भाग्यम्।
कार्यानेन घट्टितः सन् भूमौ पतितः द्वारपालकस्य पुत्रः पञ्चवर्षदेशीयः लघुबालकः ।
कार्यानस्य अन्तः पृष्टतः आसने उपविष्टः सः किञ्कर्तव्यतामूढः जातः ।
ताजिया तः जनस्त्रोतः कार्यान्ं प्रति सरति स्म ।
चालकं दॄष्ट्वा प्रहर्तुं ते जना उद्युक्ताः आसन् ।
परन्तु ये केचन तम् अपिज्ञातवन्तः ते चालकं प्रति गच्छतः जनान् निवारयन्ति स्म ।
तदनन्तरं केचन पुरुषाः तः बालकम् उन्निय मार्गमध्ये स्थापितवन्तः ।
पञ्चवर्षीयः पुष्टः सः बालकः दर्शनेन एव स्नेहास्पदं भवति स्म ।
यद्यपि तस्य केशाः अप्रसाधिताः ,वस्त्राणि च आसन्, तथापि सः शोभितः आसीत् ।
कष्टेन सः अन्ब अम्ब इति उच्चार्य मार्गे निपतितः आसीत् ।
जलात् उन्नीतस्य मत्स्यस्य इव तस्य विलुण्ठनं जनानां कृते दुस्सहनीयम् अभवत् ।
केचन तं बालं चिकित्सालयं प्रति नेतुं सूचितवन्तः ।
यत्ः करणीयम् इति मत्वा सः बालं चिकित्सालयं नेतुम् अङ्गिकृतवान् ।
अधुनापि बालस्य मुखमण्डलस्य ।
चित्रं दृष्टेः पुरतः स्पष्टरुपेण अस्ति ।
असह्य वेदनाक्लिष्टस्य तस्य मुखात् कष्टेन निर्नतः अम्ब इति शब्दः तस्य हृदयं दुनोति स्म ।
सः चिन्तितवान् -अबोध चञ्चलबालक ।
चञ्चलता एव तव कालः अपि जन्म मृत्युं च अधिकृत्य कवितां लिखितवान् आसीत् ।
स अपि जन्म मृत्युं च अधिकृत्य कवितां लिखितवान कदाचित् सः अपि जन्म मृत्युं च अधिकृत्य कवितां लिखितवान् आसीत् ।
बाल्यकाले एव अनुभुतं मृत्युना कृतं ताण्डवनृत्यं तस्य मनसि अद्यापि स्पष्टम् अस्ति ।
क्रमशः स तस्य बालकस्य विषये स्नेहार्द्रचित्तः अभवत् ।
वात्सल्यभावेन व्याकुलितः सः तत्र गन्तुकामः अभवत् ।
घातकत्वरुपेण कलङ्केन आत्मनः जीवनं मलिनीकर्तुं स न इष्टवान् ।
पुत्रहिनस्य तस्य द्वारपालकस्य गृहं गत्वा निजाश्रुपातेन मनः निर्मलीकर्तुं सः उद्यतः जातः ।
एकतः मानवीया दृष्टिः ,अन्यतः उच्चात्मिकायाः अहमिकायाः वा भावनायाः अन्तरे एव सः न ययौ न तस्थौ अभवत् ।
किञ्चित पूर्वं शिक्षिककर्मकर्मकरसङ्घस्य सचिवम् उद्द्शिय उक्तं निजवचनं प्रति सः स्वयमेव धिक्कारयुक्तं अभवत् ।
मा कुरु धन जन यौवनगर्वम् ।
इति स्म्तवतः तस्य जीवने अनास्था समुत्पन्ना ।
सर्वेन्द्रियाणि संयम्य ,मान_सम्मानाहग्ङ्कारादिन् पदतले कृत्वा स्थिरमनसा सः द्वारपालकस्य गृहं गन्तुं तस्य अश्रु मार्जयितुं च निश्चयम् अकरोत् ।
परन्तु तस्य पादौ न प्रसरतः ।
प्रकोष्ठस्य चतुर्भित्तितः सः प्रतिध्वनिं श्रुत्वान् -किम् उक्तं भवता ।
मया द्वारपालकस्य गृहं गन्तव्यम् इति ।
भवान् मां किं वा भावयति ।
नाहं भवतः मानवतायाः पाठम् अपेक्षे ।
अन्यं कञ्चित् उद्दिश्य करोतु मानवतायाः मानवीयमूल्यबोधस्य वा पाठनम् ।
निर्मलायमानाः तस्यः भावनाः पुनः मलिना जाता ।
अहमिकायाः तमसा सः पुनः पराजीतः अभवत् ।
तथा सत्यपि तस्य अभ्यनत्रे स्थिता श्रद्धाञ्जलिम् अर्पयितुं तं प्रेरयन्ती आसीत् ।
अनायासेन तेन पुनः आकारिका वादिता ।
द्वारपालकः प्राविशत् ।
कार्चालकम् आह्वातुं तं सः सूचितवान् द्वारपालः प्रस्थितः ।
सः पत्रम् एकम् अलिखत् सचिवमहोदय मृतकस्य संस्काराय सहाय्यरुपेण सहस्त्रं रुप्यकाणि प्रेषयन् अस्मि ।
चालकः यदा समायातः तदा पत्रं धनञ्च दत्वा तम् आदिष्टवान् -तेन सचिवेन सह मृतबालकस्य गृहं प्रति गत्वा आगच्छ्तु इति चालकः गतवान् ।
स तस्य प्रत्यागमनमेव प्रतीक्षमाणः अतिष्ठत् ।
चालकः प्रत्यागतः एकेन पत्रेण सह नीतं धनपोटलकमपि अधिकारिणे समर्पितवान् ।
अधिकारी पत्रं पठितवान् -धर्मावतारेण उपमण्डलाधिकारीमहोदयेन दत्तं धनं स्वीकृतम् ।
परन्तु अनेने धनेन महाविद्यालयस्य पुरतः गतिरोधकस्य निर्माणार्थं भवतः समक्षम् अस्य अधमस्य हार्दिकः अनुरोधः अस्ति इति ।
अलं विस्तरेण भवतः कृपाभिलाषी।
तस्य हस्ततः पत्रं पतितम् ।
नयने उद्वेगस्तिमिते आस्ताम्।
न नीयते सूची अपि दिबन्धु बाल मोदिनी ।
लाहोरनगरे पूर्वं दुलीचन्दः नाम कोट्यधिपतिः धनिकः निवसति स्म ।
स्वस्य धनिकत्वस्य विषये महान् गर्वः तस्य ।
तस्य सम्पत्तिः विंशतिकोटिमिता आसीत् ।
एतत् द्योतयितुं सः स्वस्य गृहस्य पुरतः विंशतिं पताकाः उड्डाययति स्म ।
कदाचित् तेन श्रुतं यत् गुरुनानकः लाहोर नगरम् आगत्य धर्मशालायां कस्याञ्चित् वसति इति ।
दुलीचन्दः तस्य दर्शनार्थं गतवान् ।
तस्य पुरतः सुवर्णमुद्राग्रन्थिं कञ्चित् संस्थाप्य सः अवदत् -गुरुवर्य का अन्या सेवा मया करणिया ।
आदेष्टव्यः अहम् इति ।
गुरुनानकः दर्शनमात्रेण एव अवगतवान् यत् एतस्य धनमदः अधिकः अस्ति इति ।
अतः सः एकां सूचीम् आनाय्य तस्मै द्त्त्व अवदत् - अग्रिमे जन्मनि एतत् प्र्त्यर्पणियं भवता इति ।
दिलिचन्दः तां सूचीं गुरुप्रसादं भावयन् स्वगृहं प्रत्यागतवान् , तां सूचीं पूजागृहे भक्तया स्थापितवान् च ।
किञ्चित् कालानन्तरं तस्य मनसि विचारः आगतः अग्रिमे जन्मनि सूची प्रत्यर्पणीया इति गुरुणा सूचितम् ।
कथम् एतत् शक्येत् ।
मरण समये किं कोऽपि आत्मना सह सूच्यादि वस्तु नेतुम् अर्हेत्।
अतः सः तस्मिन् एव क्षणे गुरुनानकसमीपम् आगत्य अवदत् -किञ्चित् कालात् पुर्वं भवता मह्यम् एकां सूचीं दत्त्वा उक्तम् आसीत् यत् एषा अग्रिमे जन्मनि प्रत्यर्पणीया इति ।
एतत् कथं वा शक्येत् ।
मरण समये कोऽपि किमपि नेतुं न शक्नोति खलु ।
तदा गुरुनान्कः अपृच्छत् -दुलीचन्दः मरणसमये येन एका सूची अपि नेतुम् न शक्यते सः भवान् स्वस्य समग्रां सन्पत्तिं किं नेतुं न शक्नुयात् ।
एतानि वचानानि श्रुतवति दुलीचन्दे ज्ञानस्य उदयः जातः ।
सः गृहं प्रत्यागत्य स्वस्य सम्पतेः दानम् आरब्धवान् ।
अर्हेभ्यः धनकनकादिकं दत्वा सः गुरुनानकस्य परमभक्तः जातः ।
कस्मिंश्चित् ग्रामे कश्चन वणिक् निवसति स्म ।
सः अत्यन्तं चतुरः ।
कदाचित् सः गृहे उपवैश्य नाणकानिगणयन् आसीत् ।
तदा एव मार्गे गच्ग्छन् कश्चन चोरः तद् दृष्टवान् ।
सः मनसि एव चिन्तितवान् यत् -एतस्य वणिजः समिपे बहु धनम् अस्ति ।
अद्य रात्रौ मया एतस्मात् गृहात् एव चोरणीयम् इति ।
मार्गे स्थित्वा चिन्तयन्तं चोरम् अकस्मात् वणिक् अपि दृष्टवान् ।
तस्य मनसि संशयः उत्पन्नः ।
एषः मनुष्यः चोरः एव स्यात् ।
अद्य रात्रौ एषः मम गृहमेव आगचछति इति दृढ निश्चयः स पत्नीम् आहूय शनैः उक्तवान् -भवती अद्य रात्रौ उच्च स्वरेण मां -भवान् धनं सर्वं कुत्र स्थापितवान् अस्ति ।
नगरे इदानीं चोरभीतिः वर्धमाना अस्ति इति वदतु इति ।
ततः वणिक् एकस्मिन् घते कांश्चित् वृश्चिकान् स्थापयित्वा घटस्य मुखं वस्त्रेण पिधाय घटं गृहस्य पार्श्र्वे विद्यमानस्य निन्बवृक्षस्य शाखानां मध्ये स्थापितवान् ।
वणिक् भोजनादिकं समाप्य शयनम् अकरोत् ।
तावता सः चोरः चौर्यं कर्तुं तद्गृहसमीपम् आगत्य बहिः आत्मानं गोपयित्वा स्थितवान् ।
किञ्चित् काल अनन्तरं वणिजः पत्नी उच्च स्वरेण तं - भोः भवान् धनं सर्वं कुत्र स्थापितवान् अस्ति ।
अहं तु भीता अस्मि ।
प्रतिदिनं चौर्यवार्ता श्रूयते ।
नगरे चोरभीतिः अधिका जाता अस्ति इति उक्त्वती ।
तदा वणिक् - प्रिये ! मास्तु किञ्चित् अपि भयम् ।
अस्माकं धनं सुरक्षितम् अस्ति ।
चोरः आगच्छति चेत् सः गृहे किमपि न प्राप्नोति ।
यतः अहं धनं सर्वं घटे संस्थाप्य तं घटं निम्बवृक्षस्य उपरि स्थापितवान् ।
गृहात् बहिः स्थितः चोरः तयोः सम्भाषणं पुर्णं श्रुतवान् ।
सः मनसि एव चिन्तितवान् - एषः वणिक् बुद्धिमान् अस्ति ।
गृहात् बहिः धण गोपितवान् अस्ति ।
किन्तु अहं तदपेक्षया बुद्धिमान् अस्मि ।
सर्वं चोरयामि इति ।
सः घटिति ततः निम्बवृक्षसमिपं गतवाम् ।
वृक्षम् आरुह्य शाखानां मध्ये स्थितस्य घटस्य आवरणं निष्कासितवान् ।
अन्तः हस्तं प्रसारितवान् च ।
अनुक्षणमेव तत्रत्याः वृक्षिकाः तम् अदशन् ।
सः उच्चैः विलपन् अधः पतित्वा ततः पलायनं कृतनान् ।
प्रकृतिं यान्ति भूतानि।
हसबनीस सुरेशहरी बाल मोदिनी।
एकदा बिरबलः अकबरश्च संलपन्तौ आस्ताम् ।
तदा मार्जारविषये वदन् बीरबलः अवदत् - महाराज, अस्मिन् जगति मार्जारः एकः प्राणिविशेषः यं कोऽपि शिक्षियितुं न प्रभवति ।
क्रिडाचक्रिणः व्याघ्रं, सिंहं,हस्तिनम्,उष्ट्र, भल्लूकं ,शकुं चापि शिक्षयित्वा तैः मनोरञ्जन कार्यक्रम कारयन्ति ।
किन्तु क्रिडाचक्रे मार्जारः क्रिडन् न कदापि दृश्यते शक्यः ।
किन्तु न तथा मार्जारः इति ।
तदा अकबर् महाराजः उवाच - सत्यं तव वचनम् ।
किन्तु नास्ति अशक्यं किमपि ।
प्रयत्नात् सर्वं साधयितुं शक्यम् इति मे भाति इति ।
तदनन्तरं तौः उभौ अपि कार्यमग्नौ स्वालयं गतौ ।
अकबरः मनसि निश्चयं कृतवान् यत् केनापि उपायेन अहं माअर्जारं शिक्षयेयं , बीरबलं च पराजयेय इति ।
अन्येद्युः महाराजेन षड् श्वेत मार्जारं समानीताः ।
सेवकस्य साहाय्येन गुप्तरुपेण मार्जार प्रशिक्ष्ण कार्यक्रमः तेन समारब्धः ।
सेवकः तान् आनयति स्म ।
अर्धवर्तुलाकारम् उपवेशयितुं प्रयतते स्म ।
तालिकावादनं कृत्वा प्रियभक्ष्यं दुग्धं च दर्शयित्वा स तान् समाह्वयति स्म ।
यदा तालिकावादनं भवति तदा भक्ष्यं प्राप्यते इति अभ्यासेन मार्जाराः अपि अवगतवन्तः ।
ततः सेवकः उपविष्टानां मार्जाराणां मस्तकेषु ज्वालितान् दिपान् स्थापयति स्म ।
अकबरः तद्दिपप्रकाशे भोजनं करोति स्म ।
प्रायः षण्मासपर्यन्तम् एषः उपक्रमः अनुतिष्ठितः तेन ।
विना प्रमाद मार्जाराः यथाशिक्षितं समाचरन्ति इति अवलोक्य कदाचित् अकबरेण बीरबलः स्वीयभोजनसमये समाहूतः ।
आसनस्थं बीरबलम् अकबरः अवदत् - बीरबल पश्य मे मार्जार क्रिडारङ्गम् इति ।
मार्जाराः यथानुशासितं तथैव अन्वतिष्ठन् ।
व्यवस्थितान् स्थिरोपविष्ठान् मार्जारान् दृष्ट्वा बीरबलः अपि विस्मितः ।
सर्वं मार्जारकार्यं प्रशंस्य राजानं संस्तुत्य बीरबलः यदा गृहं प्रतिनिवर्तितुम् उद्युक्तः तदा अकबरेण उक्तं - किं अशक्या मार्जार शिक्षा ।
किम् प्रतिदिनं एवमेव अहं मार्जारमस्तक स्थापित दीपप्रकाशे भोजनं करोमि ।
पुनः कदापि आगच्छ इति ।
बीरबलः परेद्युः एव रात्रौ राज्ञः अकबरस्य भोजनसमये अगच्छत् ।
राज्ञः अकबरस्य आज्ञानुसारं सेवकेन प्रज्वलिताः दीपाः तन्मस्तकेषु स्थापिताः ।
यदा राज्ञाभोजनम् आरब्धं तदा बीरबलेन एकः मूषकः कोषात् निष्कास्य मुक्तः ।
मार्जारैः पलायमानः मूषकः दृष्टः झटिति एव उत्प्लुत्य तैः सः आक्रान्तः, भक्षितः च ।
तेषां मस्तके स्थापिताः दीपाः परिभ्रष्टाः ।
एतस्मात् अकबरः संक्रुद्धः ।
तदा बीरबलः अकबरं सान्त्वयन् उवाच - मूषकप्रियाः एते मार्जाराः ।
यावत् मूषकः न दृष्टः तावदेव एतेषां स्थिरता ।
प्रकृतिं यान्ति भुतानि निग्रहः किं करिष्यति इत्येतत् सत्यं गीतावचनम् इति ।
सर्वकारेण संस्कृतस्य संवर्धनं करणीयम् इति आदिदेश उच्चन्यायालयः।
महाविद्यालय संस्कृतं प्रमुखविषये त्वेन पठतां छात्राणाम् संख्या प्रतिवर्षं न्युना भवति ।
एतम् एव अंशं निमित्तीकृत्य महाविद्यालये संस्कृत विभागस्य पिधानं छात्राणां, शिक्षिकाणां, समाजस्य वा हिताय न भवेत् इति मुम्बयीयस्य उच्चन्यायालयस्य न्यायमुर्तिः डा।
धनञ्जय चन्द्रचूडवर्यः सूवीयं निर्णयम् श्रावित-वान् एषु दिनेषु ।
महाविद्यालय स्नातकक्ष्यायां प्रथमे वर्षे संस्कृतं मुख्यविषये त्वेन पठन्तः पञ्चदश छात्राः भवेयुः ।
यदि छात्राणां सङ्खया ततोऽपि न्युनाः भवति तर्हि संस्कृत प्राध्यापकस्य वेतनस्य कृते कृते महाविद्यालयः सर्वकारीयं अनुदानं न प्राप्नोति ।
अतः तादृशे प्रसङ्गे महाविद्यालयः सर्वकारीयंस्य अनुदानस्य अभावात्,वेतनं दातुं महाविद्यालयस्य अनिच्छातः च संस्कृत अध्यापकः पदात् च्युतः भवति ।
ग्राम परीसरे तु पञ्चषाः एव संस्कृतानुरागिणः संस्कृते पठितुम् इच्छन्ति ।
सर्वकार्य नियमात् महाविद्यालयास्य असहकारात् च तादृशे स्थले संस्कृतशिक्षिणाय व्यवस्था न ।
प्रायः एषा एव स्थितिः जागर्ति समग्रे देशे ।
मुम्बापुर्याः विल्सन् महाविद्यालये अपि एषा एव स्थिति कदाचित् उपस्थिता ।
वैशाली दाबके, तस्मिन् महाविद्यालये १९९६ तमे वर्षे व्याख्यात्री रुपेण नियुक्ता जाता ।
किन्तु अग्रे छात्रसङ्खयायाः न्यूनतां निमित्तीकृत्य तस्याः।
स्थिरनियुक्तिः निराकृता महाविद्यालयेन ।
महाविद्यालयेन न्यायाधिकरेन छात्रसङ्खया न्युनतां मनसि कुर्वता महाविद्यालयीयः पक्षः एव समर्थितः ।
ततः विषयोऽयम् उच्च न्यायालयं प्रति नीतः ।
एतादृश्यां स्थितौ सर्वकारः एव संस्कृत विषये उदारवादी भवेत् इति मुम्बयीरेन उच्चन्यायालयेन स्वाभिप्रायः प्रकटितः ।
धनं सर्वकारसमिपे नास्ति ।
सर्वेषां विषयाणां साहाय्यं सर्वकारः कर्तुं न शक्नोति ।
जनाः यस्य विषयस्य अनुधावनं कुर्वन्ति तस्मै विषयाय एव अनुदानं दीयते इति एतं सर्वकारस्य युक्तिवादं खण्डयता खण्डपीठेन उक्तम् - उत्तमाना वैद्यानाम् अभियन्तॄणां च निर्माणम् आवश्यकम् एव ।
किन्तु तेषाम् एव निर्मणं सर्वकारस्य लक्ष्यं न स्यात् ।
आधुनिकतास्पर्धायां भागवहनं चिन्तयता सर्वकारेण भारतस्य प्राचीनायाः परम्परायाः संरक्षणाय सर्वकारेण एव प्रयत्न करणीयः ।
सर्वः अत्याधुनिकः अपि देशः स्वस्य इतिहासस्य रक्षणं करोति ।
प्राचीनां परम्परां संस्कृतिं च कोऽपि न परित्यजति ।
संस्कृतं भारतीयसंस्कृतेः अविभाज्यम् अङ्गम् अस्ति ।
अतः तस्य रक्षणस्य विषये उपेक्षा सर्वथा न शोभते इति ।
संस्कृतशिक्षणार्थं सपपिर्तजीवनाः ध्येयवादिनः प्राद्यापकाः विरलाः तेषां विषये सर्वकारस्य उपेक्षा न स्यात् ।
तेषां वेतनार्थम् अनुदान दानस्य व्यवस्थायाः स्थगनं यथा न स्यात् तथा सर्वाकारेण सामञ्जस्य प्रवृत्तिः दर्शनीया इति तेन खण्डपीठेन सर्वकारः बोधितः अस्ति ।
त्वमेव माता च पिता त्वमेव,।
त्वमेव बन्धुः च सखा त्वमेव ।
त्वमेव विद्या द्रविणं त्वमेव,।
त्वमेव सर्वं मम देव देव ।
विश्वरूपे विशालाक्षि विद्यां देहि नमोऽस्तुते ।
सर्वे भद्राणि पश्यन्तु मा कश्चित् दुःखभाग्भवेत् ।
किम् त्वम् पीजा, नूडल्स्, बरगर इत्यादि शीघ्रंपक्वं भोजनं न करोषि ।
पक्वम् अपक्वम् केनापि रूपेण अहम् सर्वदा गुणकरम् अस्मि ।
मम अचारं तु सर्वेभ्यः सदैव रोचते ।
अतः मम अपरं नाम रसालम् अपि अस्ति ।
एषः बालानाम् प्रियः चाचा नेहरूः अस्ति ।
अस्य उत्तरपूर्वभागे लद्दाख अस्ति ।
अत्र मधुरं जलं, स्वास्थ्यकरः वायुः, स्वादूनि फलानि, नानावर्णानि पुष्पाणि, सुन्दराणि उद्यानानि जनानाम् चित्तं मोहयन्ति ।
उद्यानेषु शालीमार-निशात इति द्वे उद्याने प्रसिद्धे मनोरमे च स्तः ।
एषः काश्मीरस्य शीतकालीना राजधानी अस्ति ।
श्रीनगरम् तु ग्रीष्मकालीना राजधानी ।
वितस्ता-नद्याः तटे शोभते इदं नगरम् ।
अत्र जनाः शिकारा इति नौकया जलविहारं कुर्वन्ति प्रसन्नाः च भवन्ति ।
अमरनाथ-मन्दिरम् तु संसारे प्रसिद्धम् ।
रक्षाबन्धनदिवसे तत्र हिमस्य शिवलिङ्गं जनाः पश्यन्ति धन्याः च भवन्ति ।
ते विविधासु कलासु कुशलाः सन्ति ।
ते हस्तकौशलैः वस्त्राणि काष्ठवस्तूनि च चित्रमयानि कुर्वन्ति ।
अत्र जनाः केसरचायम् अपि पिबन्ति ।
मंगलकार्येषु केसरतिलकम् अपि महत्त्वपूर्णम् अस्ति ।
पर्यटकाः अत्र आगच्छन्ति स्वयात्रां च सफलां कुर्वन्ति ।
अलसस्य कुतो विद्या ।
विद्याविहीनः पशुः ।
विद्या ददाति विनयम् ।
विद्या मित्रं प्रवासेषु ।
विद्याधनं सर्वधनम् प्रधानम् ।
किं किं न ददाति कल्पलता इव विद्या ।
विद्यार्थिनः कुतः सुखम् ।
विद्या सर्वस्य भूषणम् ।
कः विदेशः सविद्यानाम् ।
विद्वान् सर्वत्र पूज्यते ।
गुरूभक्तः आरूणिः ।
प्राचीनकालस्य कथा अस्ति ।
एकस्मिन् आश्रमे ॠषिः धौ‍म्यः शिष्यैः सह वसति स्म ।
ते शिष्याः आश्रमं निकषा कृषिक्षेत्रेषु कृषिकार्यमपि कुर्वन्ति स्म ।
तेषु एकः अतीव सरलः बालः आसीत् ।
तस्य नाम आरूणि आसीत् ।
वर्षाकाले एकस्मिन् दिवसे प्रचण्डा वृष्टिरभवत् ।
पूर्वं धान्यं रोपितमासीत् ।
अतः तत्र जलं रक्षणीयमासीत् ।
गुरू धौ‍म्यः आरूणिम् आहूय अवदत्-आरूणे! धान्यक्षेत्रं गच्छ ।
तत्र जलस्य रक्षणं कुरू ।
त्वरितमेव आरूणिः धान्यक्षेत्रं प्रति अगच्छत् ।
एकस्मिन् स्थले क्षेत्रबन्धः भग्नः आसीत् ।
तेन कारणेन क्षेत्रस्य जलं बहिः निर्गच्छति स्म ।
जलस्य रक्षणार्थं क्षेत्रस्य बन्धः अवश्यं रक्षणीयः, इत्यारूणिः अचिन्तयत् ।
भग्ने क्षेत्रबन्धे आरूणिः मृत्तिकां स्थापितवान् ।
परन्तु त्वरितमेव उग्रेण जलवेगेन मृत्तिका प्रवाहिता ।
आरूणिः वारं वारं क्षेत्रबन्धे मृत्तिकाम् अक्षिपत् ।
परन्तु सकलाः प्रयासाः व्यर्थाः एवाभवन् ।
आरूणिः एकमुपायं चिन्तितवान्-क्षेत्रबन्धेऽस्मिन् स्वयमेव शयित्वा जलावरोधं करिष्यामि ।
सः तस्मिन् भग्ने क्षेत्रबन्धे कर्दमाक्ते जले लम्बमानः अतिष्ठत् ।
जलस्य प्रवाहः रूद्धः ।
उपरि वृष्टिः, शरीरे शैत्यं कष्टं च ।
तथापि धान्यक्षेत्रस्य रक्षणाय आरूणिः तत्र तथैव अतिष्ठत् ।
आरूणिः धान्यक्षेत्रात् न प्रत्यागतः ।
आश्रमे गुरूः धौ‍म्यः चिन्तितोऽभवत् ।
सः शिष्यैः सह क्षेत्रमगच्छत् ।
दूरात् धौ‍म्यः आरूणिम् आह्वयत् ।
क्षेत्रबन्धे तथैव लम्बमानः आरूणिः उच्चैः उदतरत्-गुरूपाद्! अत्र क्षेत्रबन्धे शयितः अस्मि ।
सर्वे तत्रागच्छन् ।
पूर्णतया आर्द्रं कर्दमाक्तं च आरूणिं दृष्ट्वा धौ‍म्यस्य हृदयं स्नेहेन आर्द्रमभवत् ।
सोऽवदत्-उत्तिष्ठ आरूणे! त्वं परिश्रमेण निष्ठया च सर्वेषां हृदयं जितवान् असि ।
एषः आरूणिः स्वस्य गुरूभक्त्या कर्तव्यनिष्ठया च संसारे सर्वदा स्मरणीयोऽभवत् ।
उज्जयिन्यां माधवो नाम ब्राह्मणः निवसति स्म ।
गृहे तस्य ब्राह्मणी तयोः नवजातः पुत्रश्च आस्ताम् ।
तत्र एकः नकुलशिशुरपि जातः ।
ब्राह्मणी मातृहीनं तं नकुलशिशुं बाल्यकालतः एव पुत्रवत् पालयति स्म ।
एकदा ब्राह्मणी स्वपुत्रस्य रक्षार्थं ब्राह्मणम् अवस्थाप्य जलमानेतुं नदीं अगच्छत् ।
तस्मिन्नेव अवसरे राज्ञः प्रासादात् किमपि दानं ग्रहीतुम् आमन्त्रणम् आगतम् ।
माधवश्च धनलोभात् तं नकुलं पुत्ररक्षार्थं व्यवस्थाप्य राजप्रासादं अगच्छत् ।
अस्मिन्नेव काले एकः कृष्णसर्पः बिलात् निर्गत्य बालकस्य समीपे अगच्छत् ।
तेन सर्पेण सह युद्धं कृत्वा नकुलः तं मारित्वान्तस्य खण्डशः कृत्वान् च ।
तदा तस्य नकुलस्य मुखं रक्तेन रञ्जितम् अभवत् ।
ततः स नकुलः मातरं ब्राह्मणीम् एतं समाचारं ज्ञापयितुं बहिः धावितवान् ।
मार्गे ब्राह्मणी आगता आसीत् ।
तथाविधं रक्तरञ्जितं नकुलं दृष्ट्वा सा अचिन्तयत्- एषः नकुलः अवश्यमेव मम पुत्रं मारितवान् ।
अतः सा क्रोधेन जलपूर्णं घटं नकुलस्योपरि अक्षिपत् ।
तेन नकुलः तत्रैव पतितः मृतश्च ।
ततः सा ब्राह्मणी धावित्वा गृहम् आगत्य पश्यति यत् पुत्रः सुखेन स्वपिति तस्य समीपे सर्पः मृतः तिष्ठति च ।
इदानीं सा ज्ञातवती यत् नकुल एव सर्पं खण्डशः कृत्वा पुत्रं रक्षितवान् ।
अतः पुत्रतुल्यस्य नकुलस्य वधेन ब्राह्मणी भृशं सन्तप्ता अभवत् ।
कथितमस्ति- अपरीक्ष्य न कर्तव्यं, कर्तव्यं सुपरिक्षितम्
पुरा उत्तानपादो नाम एकः राजा आसीत् ।
तस्य द्वे पत्न्यौ आस्ताम् -सुनीतिः सुरुचिश्च ।
ज्येष्ठा सुनीतिः कनिष्ठा सुरुचिः च ।
कनिष्ठा सुरुचिः राज्ञः अधिकं प्रिया आसीत् ।
सुरुचेः पुत्रः उत्तमः पितुः प्रियतरः आसीत् ।
किन्तु सुनीतेः पुत्रः ध्रुवः तस्य उत्तानपादस्य न तथा स्नेहभाजनम् ।
एकदा राजा उत्तानपदः सिंहासने उपविष्टः आसीत् ।
तस्य अङ्के उत्तमः आसीनः आसीत् ।
तमवलोक्य ध्रुवोऽपि पितुः अङ्के आरोहितुम् ऐच्छत् ।
ततः सुरुचिः ईर्ष्यया दर्पेण च ध्रुवं तर्जयित्वा अवदत्- वत्स ! व्था एव ते मनोरथः ।
सपत्न्याः गर्भजातः त्वं कथं मम पुत्रेण समं भवितुम् इच्छसि ।
अस्य राजसिंहासनस्य योग्यः मम पुत्रः उत्तम एवास्ति ।
अनेन अपमानेन आहतः बालकः ध्रुवः मातुः समीपं गत्वा स्वदुःखं निवेदितवान् ।
ततः माता सुनीतिः अवदत् - पुत्र ! दुःखं मा कुरु ।
भगवतः शरणं गच्छ ।
स एव स्वप्रसादात् तव मनोरथं पूरयिष्यति ।
मातुः आज्ञया ध्रुवः मधुनामकं महावनम् अगच्छत् ।
सप्तर्षीणां परामर्शात् तत्र सः महत्तपः कृतवान् ।
तपसा प्रसन्नः भगवान् विष्णुः तस्मै बालकाय दर्शनं दत्तवान् ।
भगवतः प्रसादेन ध्रुवः उत्तमोत्तमं पदम् अलभत ।
पितुः प्रसादं राजपदं च लब्ध्वान् ।
मरणदनन्तरं च सः आकाशस्य उत्तरदिशायां सप्तर्षिमण्डलस्य समीपे ध्रुवतारारूपेण स्थिरोऽभवत् ।
तस्य माता च अतिनिर्मला तारका भूत्वा नक्षत्रमण्डले चिरं निवत्स्यति ।
बालकोऽपि ध्रुवः ध्रुवसङ्कल्पेन सर्वोच्चपदम् अलभत ।
सत्यं ध्रुवा इच्छाशक्तिः निष्फला न जायते ।
मनोरथस्य मार्गे निष्फलता नास्ति ।
राजेन्द्रप्रसादः स्वतन्त्रभारतस्य प्रथमः राष्ट्रपतिः आसीत् ।
तस्य कार्यकालः प्रायः दशवर्षाण्यासीत् ।
तस्मिन् समये देशस्य उत्तमा प्रगतिरासीत् ।
राजेन्द्रप्रसादस्य जन्म १८८४ ईसवीये दिसम्बर-मासस्य तृतीयदिनाङ्के बिहारस्य सारणमण्डले जिरादेई ग्रामेऽभवत् ।
शिक्षायाः प्रारम्भकालतः एव एषोऽतीव मेधावी आसीत् ।
१९०० ईसवीये इण्ट्रेन्स परीक्षायाम् एषः सम्पूर्णे कोलकाता विश्वविद्यालये प्रथमं स्थानमलभत ।
परीक्षयोरपि सर्वप्रथमं स्थानं प्राप्तवान् ।
सर्वे तस्य योग्यतया विद्वत्तया च मुग्धाः आसन् ।
शिक्षां समाप्य स्ः आदौ कोलकातायां ततः पटनानगरे उच्चन्यायालये अधिवक्ता अभवत् ।
अधिवक्तृषु तस्य प्रतिष्ठा उत्तमा धनार्जनम् अत्यधिकं चास्ताम् ।
परन्तु महापुरूषाणां जन्म आत्मसुखाय न भवति ।
महापुरूषातु सर्वेषां सुखाय हिताय च जीवन्ति ।
१९१७ ईसवीये बिहारस्य चम्पारणे गाधिमहोदयः आङ्ग्लशासनं विरूध्य आन्दोलनं प्रारब्धवान् ।
तदा राजेन्द्रमहोदयः तस्य शिष्यः अभवत् ।
तेन अधिवक्तुः पदं धनार्जनं च परित्यक्तम् , देशसेवायाः व्रतं च स्वीकृतम् ।
१९३४ ईसवीये यदा बिहारे भीषणः भूकम्पः आसीत् तदा सः महतीं जनसेवामकरोत् ।
हर्षभरितः राजा सुकेशी शङ्गकरस्य प्रसादस्वरुपं तत् दिव्यं फलं हस्तेन् अहृह्णात् ।
शङ्करः कृपालुः सः अवदत् - चिन्तां मा कुरु ।
एतस्य फलस्य वंशः वेगेन वर्धेत ।
सागरतटे तेषां सम्मर्दः सर्वत्र दृश्येत ।
मस्तके तीर्थकुम्भान् धृत्वा एते वृक्षाः पुण्यशीलानां प्रतीक्षां कुर्युः तस्यः वृक्षस्य दर्शनं कल्याणकारकम् ।
शुभकार्यारम्भे तस्य उपस्थितिः अनिवार्या भवेत् इति।
सुकेशी भावमग्नः अभवत् ।
शङ्करस्य वाणीं श्रुत्वा तृप्ति न अविन्दत ।
सः इच्छति स्म यत् प्रभोः वाक् निरन्तरं शब्दामृतं स्त्रावयेत् इति भवतः एतस्य अवतारविशेषस्य रहस्यं कृपया विशदीकरोतु इति प्रार्थयत् सुकेशी ।
कथयामि रहस्यम् एतस्य फलस्य ।
एतस्मिन् जगति जलेन सह तैलस्य मिश्रणं कदापि न शक्यम् ।
तथापि  तस्मिन् प्रसादफले तैलं जलं च सुखेन अभिन्नरुपेण् निवासं करिष्यतः इति ।
किमस्ति साधकानां कृते भवतः सन्देशः ।
यथा फले जलं तैलं च सुखेन वसतः तथा मानवः अपि संसारे निवसेत् संसारे वसन् अपि संसारे अवसन् इव व्यवहरेत् सः ।
संसारे लिप्तः द्दस्येत्, मनसा तु अलिप्तं भवेत् ।
एषः एव पन्थाः विद्यते अयनाय।
एषः एव मार्गः आनन्दस्य लाभाय इति ।
एवम् उक्त्वा शङ्करः सुकेशिनः हस्ते तत् दिव्यं फलम् अयच्छत्, अन्तर्हितश्च अभवत् ।
तदेव नारिकेलफलं प्रसादस्वरुपं शङ्करस्य ,यस्मिन् च वर्तते पावनं साक्षात् गङ्गायाः तीर्थजलम् ।
अमर्त्यसेनमहोदयः एकः प्रतिभावान् अर्थशास्त्री वर्तते।
एषः षष्ठो भारतीयः अस्ति यः १९९८ तमस्य वर्षस्य नोबलपुरस्कारेण सम्मानितोऽभवत्।
अस्मात्पूर्वे ये पञ्च भारतीया नोबलपुरस्कारेणसम्मानिता अभवन् तेषां नामानि इमानि सन्ति -रवीन्द्रनाथटैगोरः, सीरमणः, हरगोविन्दखुराना,मदर-टेरेसा एस चन्द्रशेखरश्च ।।
रमणः, हरगोविन्दखुराना,मदर-टेरेसा एस चन्द्रशेखरश्च ।
यदा १९३३ तमस्य वर्षस्य नवम्बरमासे शान्तिनिकेतने डा।
अमर्त्यसेनस्य जन्म अभवत् तदा गुरुदेवेन श्रीरवीन्द्रनाथटैगोर-महोदयेन अस्य अमर्त्यइति नामकरणं कृतम् ।
१९४३ तमे वर्षे बंगालप्रदेशे यद् दुर्भिक्षमापद्यत तेन स अत्यन्तं प्रभावितोऽभवत्।
एषः प्रभावः अस्य अनेकासु कृतिषु स्पष्टं दृश्यते ।
कलकत्तानगरस्थिते प्रैसीडेन्सी-महविद्यालये सः अर्थशास्त्रे स्नातकपरीक्षामुदरत् तदनन्तरं विदेशं गत्वा लन्दननगरस्थे ट्रिनिटीनामके महाविद्यालये अनेन अर्थशास्त्रे एव १९५५ तमे वर्षे स्नात्तकोत्तरपरीक्षा उत्तीर्णा ।
१९५६ तमे वर्षे जादवपुरविश्वविद्यालयेऽध्यापनं प्रारभत ।
वर्षद्वयानन्तरं १९५८ तमवर्षतः १९६३ तमवर्षपर्यन्तम् ट्रिनटीनामके स्वमहाविद्यालये आचार्यपदमलमकरोत् ।
अष्टवर्षाणि १९६३-७१ यावत् सः दिल्लीविश्वविद्यालयस्य देहली-स्कूल आफ- एकोनामिक्स-नामके महाविद्यालये अध्यापयत् ।
हार्वर्डनाम्नि विश्वविद्यालये अर्थशास्त्रे दर्शने च संयुक्तरूपेण आचार्यपदे नियुक्तः आसीत् ।
ट्रिनटीनामके महाविद्यालये मास्टरइति पदमलंकुर्वाण एव सः अर्थशास्त्रम् अधिकृत्य नोबलपुरस्कारेण सम्मानितोऽभवत् ।
अमर्त्यसेनमहोदयेन अर्थशास्त्रे अनेकानि पुस्तकानि रचितानि ।
दारिद्रयं दुर्भिक्षाणि च इत्यनेन शीर्षकेण या रचना अनेन कृता सा महत्वपूर्णा वर्तते ।
एतस्यां रचनायां दुभिक्षस्य कारणानि स्वरूपं च दरिद्रतायाः लक्षणं स्वरूपं च इत्येते विषयाः कौशलेन विवेचिताः ।
एतद् योगदानं समीक्ष्य स्वीडनदेशस्थया राजकीयविज्ञान-परिषदा नोबल -पुरस्कारस्य कृते अस्य चयनं कृतम्।
ग्रामं ग्रामं गत्वा एष हिमालयप्रदेशवासिभ्यः पर्यावरणस्य महत्त्वम् उपादिशत् ।
१९७३ तमे वर्षे अप्रैलमासस्य द्वाविंशतितम्यां तारिकायां हिमलयप्रदेशस्य चमोलीजनपदे गोपेश्वरनाम्नि ग्रामे यदा नार्यः वृक्षान् आश्लिष्य मरिष्यामः इत्येताम् उद्घोषणामकुर्वन् तदा वृक्षाणां छेदकाः वृक्षच्छेदनाद् व्यरमन् ।
ततः चिपको-नामकमान्दोलनं  प्रावर्तत ।
एष जनान् उदबोध्यत् यद् वृक्षा व्यवसायस्य कृते न सन्ति अपितु ते मृत्तिकायाः रक्षणार्थं, जलस्य अवरोधार्थम् आक्सीजन-नामकस्य च वायोः संरक्षणार्थं विद्यन्ते ।
यदा सर्वकारः एतस्य जलसेतोः निर्माणकार्यं पुनः विचारयितुं स्वीकृतवान् तदा एष अनशनं स्थगितवान् ।
राजनेतॄणाम् अदूरदर्शितायाः हेतोः अस्य आग्रहः सफलीभविष्यति न वेति कथयितुं न शक्यते ।
परमस्य आग्रहः लोकानां कल्याणाय पर्यावणस्य च रक्षणाय वर्तते इति सर्वैरेव स्वीक्रियते ।
सामान्यं जीवनं यापयन् श्रीसुन्दरलालबहुगुणः सर्वेभ्यो भारतवासिभ्यः त्रीणि वचनानि उपदेष्टुम् इच्छति ।
१ जीवने संयमस्य अत्यधिकं महत्त्वं वर्तते ।
अस्माभिः स्वकीयाः आवश्यकताः न्यूनीकर्त्तव्याः ।
२ वयं येषां वस्तूनाम् उपयोगं कुर्मः तेषां विकल्पान् अन्वेष्टुं तत्परा भवेम ।
उदाहरणतया विद्युतः स्थाने अस्माभिः सौर-ऊर्जाया उपयोगः कर्त्तव्यः ।
३ अस्माभिः वृक्षाणाम् आरोपणं कर्त्तव्यम् ।
अब्दुलकलाम-महोदयः विश्वप्रसिद्धो वैज्ञानिकोऽस्ति ।
अयं रामेश्वरनाम्नि नगरेसामन्ये मुस्लिमपरिवारे अजायत ।
परमस्य प्रेरणास्रोतः एको हिन्दू अध्यापकः आसीत् ।
प्रारम्भिके शिक्षाकाले स्वाध्यापकेन श्रीमता चिदंबरसुब्रह्मण्यम्- महोदयेन विज्ञानविषयं गाम्भीर्येण अध्येतुं प्रेरितोऽभवत् ।
यदा मद्रास इन्स्टीट्यूटनाम्नि महाविद्यालये प्रवेशार्थम् अस्य चयनम् अभवत् तदा भगिन्याः आर्थिक-साहाय्येन एव स प्रवेशं लब्धुं समर्थोऽभवत् ।
स्वप्रतिभया परिश्रमेण च एष विज्ञानस्य क्षेत्रे शीघ्रमेव लब्धप्रतिष्ठोऽभवत् ।
यदा १९७८ तमे वर्षे।
नामकम् उड्डयनपरीक्षणं विफलमभवत् तदा।
कलाममहोदयः तस्य वैफल्यस्य ।
हेतुमात्मानम् अमन्यत् ।
कलाममहोदयस्य महत्त्वपूर्णा भूमिका आसीत् ।
वीणावादनं प्राचीनं च संस्कृतवाङ्गमयम् अस्मै अत्यधिकं रोचते ।
स्वनिर्मितेभ्यः प्रक्षेपास्त्रेभ्यः अनेन यानि अग्नि -त्रिशूल-पृथ्वीत्यादीनि नामानि दत्तानि तेभ्यः अस्य जीवने संस्कृत वाङ्गमयस्य प्रभावः स्पष्टमेव लक्ष्यते ।
यज्ञस्वामिना सुन्दरराजन्- महोदयेन सह अनेन भारत-२०२० नामकं पुस्तकं लिखितं यस्मिन् आगमिन्यां सहस्त्राब्द्यं भारतवर्षस्य उज्जवलभविष्यस्य वर्णनं कृतम् ।
एतदनन्तरम् अमृतसनगरे खालसानाम्नि महिलामहाविद्यालये वर्षद्वयम् अध्यापयत् ।
एषा प्रथम महिला या १९७२ तमे वर्षे भारतीय -पुलिस-सेवायां नियुक्ता ।
पुलिस विभागे श्रीमती किरनबेदी -महोदया धैर्येण, शौर्येण,कौशलेन च स्वकर्तव्यं निरवहत् ।
अस्याः कर्त्तव्यपरायणतामधिकृत्य राष्ट्रियेण पुरस्कारेण पुरस्कृतं कर्त्तव्यम् इतिएकं चलचित्रमपि तेलगुभाषायां निर्मितम् ।
१९८२ तमे वर्षे यदा श्रीमतीबेनीमहोदय यातायात-पुलिस-विभागे आसीत् तदा सा एशिया-क्रीडा-प्रतियोगितावसरे यातायातस्य प्रबन्धं कौशलेन अकरोत् ।
एतदर्थं सा अभिनन्दिता ।
मादकद्रव्याणां व्यसनं दूरीकर्तुं सा नवज्योति नाम्नीं संसथामपि प्रावर्तयत् ।
एतया संस्थया व्यसनतां गता अनेके जनः लाभान्विताः अभवन् ।
१९९३ तमे वर्षे यदा सा तिहाड़-नाम्नि-कारागारे महाधीक्षकपदे नियुक्ता तदा तया कारागारवासिनां कृते कतिपये रचनात्मकाः कार्यक्रमाः प्रवर्तिताः ।
विशेषतः श्रीगोयन्का-महोदयस्य निर्देशने विपश्यना नाम्नी ध्यानपद्धतिः प्रारब्धा ।
१९९४ तमे वर्षे अप्रैलमासस्य चतुर्थ्यां तारिकायां सहस्रं तिहाड़कारागारवासिनः विपश्नायां दीक्षिताः अभवन् ।
इत्थं कर्तव्यबुद्ध्या तिहाड़कारागारे तया यत्कृतं तस्य हेतोः यत्सा १९९४ तमे वर्षे सर्वकारसेवयाः कृते रैमन मैग्सेसे-नामकेन अलंकरेण सम्मानित अभवत् ।
पॆंग्विननामा जलपक्षी एको विचित्रः पक्षी वर्तते यः केवलं भूगोलस्य दक्षिणे अर्धगोले वसति ।
अस्य द्वौ जालाकारौ अल्पौ च पादौ भवतः ।
सान्दौ जलाभेदौ च पक्षौ क्षेपणिफलकवत् अस्य सहायतां कुरुतः ।
इमौ पक्षौ अग्रभागे श्वेतौ पृष्ठभागे च कृष्णौ वर्तते ।
पेंग्विन पक्षिणः आकृतिः विविधा वर्तते ।
पेंग्विनपक्षिराजस्य शरीरस्य उच्चता द्वौ हस्तौ षोडश च अंङ्गुलयो भवति ।
अस्य शरीरस्य परिमाणं पञ्चचत्वारिंशत्किलोग्राममितं भवति ।
एषः पक्षी प्रायः जले एव निवसति ।
तत्र स मीनान् खादित्वा स्वजीवनं यापयति ।
परं स्त्री- पेंग्विनपक्षी भूमौ हिमस्य वा उपरि द्वे त्रीणि वा अण्डानि सूते ।
तत्रैव अण्डेभ्यः पेंग्विनपक्षिशावकाः उत्पद्यन्ते ।
यदा पेंग्विनपक्षिणः अण्डानि पोषयितुं भूमौ वसन्ति तदा ते विशालान् नीडालयान् रचयन्ति ।
प्रत्येकं नीडालये प्रायः दशलक्षाणि पेंग्विनपक्षिणो वसन्ति ।
तस्य स्त्री हिमस्योपरि केवलम् एकमेव अण्डं सूते सपदि च समुद्रं प्रति निवर्तते ।
पुमान् पेंग्विनपक्षी स्वशावकस्य उद्भवपर्यन्तमण्डं सेवते ।
स तदण्डं स्वपादयोः समीपे कृत्वा स्वशरीरस्य अधोभागेन आवृत्य तिष्ठति ।
तदा सः अन्यः अनेकैः पुंभिः पेंग्विनपक्षिभिः साकं मासद्वयपर्यन्तम् अण्डं सेवमानः तिष्ठति ।
एतस्मिन् अन्तराले स किञ्चिदपि न खादति ।
अहो पितृवात्सल्यम्!।
स स्वमुखेन एतत् पोषण कार्यं सम्पादयति ।
यदा पेंग्विनपक्षिशावकाः प्रादुर्भवन्ति तदा तेषां मातरः स्स्त्रीपेंग्विनपक्षिणः नीडालयम् आगच्छन्ति स्वशावकानां च रक्षणे तत्परा भवन्ति ।
सः पेंग्विनपक्षिणः समुद्रं प्रति गच्छन्ति।
ते आत्मनः स्वशावकानां च कृते खाद्यम् अन्विष्यन्ति।
त्रिभ्यः सप्ताहेभ्यः अनन्तरं ते भोजनमादाय प्रत्यावर्तन्ते ।
प्रौढाः पेंग्विनपक्षिणः शावकेभ्यः उष्णतां दातुं तान् परितः षड्मासान् तिष्टन्ति ।
षड्भिः मासैः पेंग्विनपक्षिशावकाः सम्यग् रूपेण पुष्टाः आत्मरक्षां च कर्तुं समर्थाः भवन्ति ।
तस्मिन् ग्रामे श्रीपतिः नाम कृषीवलः वसति स्म ।
ग्रामे वर्तते श्रीविठ्ठलस्य मन्दिरम् ।
श्रीपतिः श्रीविठ्ठलः परमभक्तः अस्ति ।
सः प्रतिदिनं श्रीविठ्ठलस्य पूजनं करोति, भजनं करोति च ।
स प्रतिदिनं वदति - श्रीविठलः मम चिन्तां कुर्यात् मम क्षेमं साधयेत् ।
मया किमपि कर्त्तव्यं न विद्यते ।
श्रीविठ्ठलः एव मम त्राता रक्षणकर्ता च इति ।
अथ कदाचित् तस्मिन् ग्रामे अतिवृष्टिः सञ्जाता ।
समिपवर्तिनी नदी मर्यादाम् उल्ल्ङ्घितवती ।
अतः नद्याः जलं ग्रामं प्राविशत् ।
ततः भिताः जनाः पलायन्तः ।
सर्वत्र हाहाकारः प्रावर्तत ।
तथापि श्रीपतिः ग्रामं न अत्यजत् ।
गृहम् अपि न अत्यजत् ।
स चिन्तयति विठ्ठलः एव मां रक्षिष्यति, मया चिन्ता करणीया नास्ति इति ।
अकस्मात् एकं जीपयानम् आगतम् ।
ग्रामजनाः सर्वे त्वरया तस्मिन् याने उपविष्टवन्तः ।
जीप्यानं श्रीपतेः गृहस्य पुरतः अतिष्ठत् ।
यानचालकः श्रीपतिं प्रार्थयत - शीघ्रं प्रस्थीयताम् ।
विलम्बः विनाशाय भवेत् ।
श्रीपतिः तु यानचलकस्य प्रार्थनां तिरस्कुर्वन् अवदत् -श्रीविठ्ठलः मम रक्षणकर्ता ।
सः मां निश्चयेन रक्षिष्यति इति ।
यानचालकः निरुपायः सन् ततः अगच्चत् ।
जलस्तरः अवर्धत ।
श्रीपते गृहम् आप्लावितम् अधुना श्रीपतिः गृहस्य उपरि तिष्ठति ।
अकस्मात् एका नौका तत्र आगता ।
अवशिष्टान् जनान् नेतुं नौका प्रायतत ।
नौकाचालकः कौशलेन नौकां श्रीपतेः पुरतः अथगयित्वा उच्चैह् अवदत्-त्वरां कुरु ।
उद्गत्ः अस्ति जलनिधिः ।
प्रवृद्धः दृश्यते प्रवाह वेगः ।
प्रमतः वायुः ।
आगच्च, नौकाम् आरोह ।
ष्रीविठ्ठलः एव मां रक्षिष्यति ।
अनया नौकाया किं प्रयोजनम् ।
इति अवदत् श्रीपतिः ।
नौका प्रतिन्यवर्तत ।
उद्गच्छन्ति वीचयः ।
ग्रामः आप्लुतः जातः ।
सर्वत्र भीषणं दृश्यम् ।
श्रीपतिः आत्मरक्षणार्थं वृक्षम् आरोहत् ।
वृक्षः अपि जलेन आक्रान्तः ।
कम्पमानः श्रीपतिः वृक्षस्य अग्रम् अगच्छत्, श्रीविठ्ठलस्य नाम अजपत् च ।
तस्मिन् क्षणे आकाशे घुई।
इति ध्वनिः प्रासरत् लघुवातयानं आकाशे भ्रमणम् अकरोत् ।
तत् लघु वातयानम् अधः आगतम् ।
यानचालकः अभणत् - रज्जुश्रेणीम् अवलम्ब्य शीघ्रम् आगच्च ।
अन्यथा मरणम् अपरिहार्यं स्यात् इति ।
पुनः इपि श्रीपतिना यानचालकस्य प्रार्थना अवगणिता ।
स पूर्वोक्तमेव वचनं पुनः अश्रावयत् ।
सः अवदत् - साक्षात् श्रीविठ्ठलः आगमिष्यति ।
सः मां रक्षष्यति ।
रे यानचालक तव सेवा न आवश्यकि इति ।
यानम् ऊर्ध्वदेशं गच्छत् ड्रूष्टिपथात् अपागच्छत् ।
ततः वृक्षः अपि आप्लुतः जातः ।
श्रीपतिः जले न्यमज्जत्, पञ्चत्वं गतः च ।
परलोकं गतः श्रीपतिः श्रीविठ्ठलेन सह कलहम् अकरोत् ।
सः कोपेन अवदत् -हे विठ्ठल व्यथा कृता त्वयि भक्तिः मया ।
वृथा एव विश्वासः त्वयि निहितः ।
अहं वञ्चितः अभवम् ।
मम रक्षणं त्वया न कृतम् ।
अयं घोरः विश्वासघातः इति ।
श्रीविठ्ठलः श्रीपतेः वचनं श्रुत्वा स्मयमानः अवदत् - प्रियभक्त ,ध्वन् धावन् तव रक्षणार्थम् अहम् आगतवान् एव ।
कदा -अपृच्छत् श्रीपतिः ।
न एकवारम्, अपि तु त्रिवारम् इति अवदत् श्रीविठ्ठलः ।
कथं मया भवान् न दृष्टः ।
एकदा जीपयानं गृहीत्वा, पश्चात् नौकाम् आनीय, अनन्तरं लघुवातयानेन च सह अहम् आगतवान् ।
कथं न ज्ञातं मया।
भक्त न ते दृष्टिः उचिता ।
अहं केनापि रुपेण आगच्छामि ।
भवता अहं ज्ञातव्यः, द्रष्टव्यः, श्रोतव्यः ।
एतत् श्रुत्वा श्रीपतिः अनुतापम् अकरोत् ।
अतः विद्यते महाभारते श्लोकः - ।
न देवा दण्डमादाय रक्षन्ति पशुपालवत् ।
यं तु रक्षितुमिच्छन्ति बुध्दया संयोजयन्ति तम् ।
विज्ञानस्य विकासेन यानि उपभोगसाधनानि यानि च अन्यानि अनेकानि उपकरणानि प्रकृतेः अनुकम्पया अस्माभिः उपलब्धानि तैः सर्वैः अस्माकं जीवनं सुखसम्पन्नं संजातम् ।
परमेतस्यां प्रक्रियायाम् अस्माभिः पर्यावरणस्य महती हिंसा कृता ।
एतदतिरिक्तं स्वावश्यकताः पूरयितुं वनानां स्थाने भवनानि ,यन्त्रशालाः नूतनाश्च मार्गाः अस्माभिः निर्मीयन्ते ।
एतेन ग्रामाणामपि पर्यावरणस्य स्वाभाविकता नष्टा नगराणां तु का कथा ।
मोटरयानैः यन्त्रशालानां च अवशिष्टैः विषाक्तपदार्थैः भूमिः जलं वायुश्च -सर्वं पर्यावरणं दूषितं संजातम् ।
वनानां वृक्षाणां च पातनेन जलम् अवशोषयितुं समर्था न भवति ।
एतेन हेतुना निदाघो वर्धते ।
एकस्मिन् समये अतिवृष्टिः तया जलाप्लावः तेन च महती हानिः भवति ।
अपरस्मिन् समये अनावृष्टिः तया च दुर्भिक्षं आपद्यते ।
समासतः एतत्कथयितुं शक्यते यत् पर्यावरणस्य एतावती हानिः कृता यया आसन्ने एव भविष्यति काले शुद्धं जलं शुद्धश्च वायुः दुर्लभो भविष्यति ।
नूतनाः रोगाः आक्रमिष्यन्ति तैश्च मानवानां अस्तित्वमेव संकटापन्नं भविष्यति ।
पर्यावरणस्य सुरक्षा अस्माभिः कर्त्तव्याः ।
भूमेः, जलस्य, वायोः, प्राणिनां, वनस्पतीनां,वनानां च सुरक्षा अस्माकं परममेव कर्त्तव्यम् ।
स्वच्छस्य पर्यावरणस्य स्वस्थस्य च जीवनस्य कृते वयं यानि यावन्ति च वस्तूनि उपभोगाय प्रकृतेः प्राप्नुमः तानि सर्वाणि प्रकृतिं प्रत्यावर्तयितुं तत्परा भवेम ।
वनानामुपभोगेन तेषां या न्यूनता अस्माभिः क्रियते तां पूरयितुं वयं च सावधानाः सन्नद्धाश्च भवेम ।
एतत्कृते ग्रामेषु नगरेषु च अस्माभिः आशुवर्धनशीलाः पादपाः आरोपणीयाः ।
उपभोगाय स्वस्था सम्यग् दृष्टिः अस्माभिः तथा विकासयितव्या यथा उपभोगोपयोगीनि वस्तूनि अस्माभिः सम्यगरूपेण उपयुज्येरन् ।
एतादृशी दृष्टिः सर्वेषां कल्याणाय भविष्यति ।
षोडषः पाठः।
कस्मिन्-चित् जलाशये अनागतविधाता, प्रत्युपन्नमतिः यद्भविष्यश्चेति त्रयः मत्स्याः अवसन् ।
कदा-चित् तम् जलाशयम् अवलोक्य धीवराः परस्परम् अवदन्- अस्मिन् जलाशये बहवः मत्स्याः अस्ति ।
प्रभाते अस्माभिः अत्र अवश्यम् एव आगन्तव्यम् ।
एतादृशम् निश्चयम् कृत्वा ते अगच्छन् ।
तदनन्तरम् तेषाम् वचनम् श्रुत्वा तेषु मत्स्येषु अनागतविधाता नाम मत्स्यः अकथयत्- श्वः प्रभात-समये ते धीवराः अत्र आगमिष्यन्ति सर्वान् च मत्स्यान् जाले बद्ध्वा नेश्यन्ति ।
अतः अहम् अन्यत्र गमिष्यामि ।
एतत् आकर्ण्य प्रत्युत्पन्नमतिः नाम मत्स्यः अवदत्- त्वया सम्यक् आलोचितम् ।
अहम् अपि त्वया सह गमिष्यामि ।
तस्य वचनम् श्रुत्वा यद्भविष्यः नाम मत्स्यः उच्चैः विहस्य अकथयत्- अन् सम्यक् एतत् यतः तेषाम् धीवराणाम् कथन-मात्रेण एतस्मात् जलाशयात् अन्यत्र गन्तुम् इच्छतः ।
अहम् तु अत्र एव स्थास्यामि ।
अथ यद्भविष्यस्य निश्चयम् ज्ञात्वा अनागत्यविधाता प्रत्युपन्नमतिः च अन्यत्र अगच्छताम् ।
प्रभाते धीवराः तत्र आगच्छन् यद्भविष्यम् अन्यान् च सर्वान् मत्स्यान् जाले बद्ध्वा अनयन् ।
तथा च उक्तम्-।
अनागतविधाता च प्रतुत्पन्नमतिः तथा ।
द्वौ एतौ सुखम् एधते यद्भविष्यः विनष्यति ।
चिकित्सकः- मन्ये ,त्वम् अलर्करोगेण आक्रान्तोऽसि ।
रोगी- यद्येवं तहि भवान् मह्यम् एकं कगलं यच्छतु ।
चिकित्सकः- किं त्वं इच्छापत्रं लेखितुम् इच्छसि।
रोगी- न, अहं तु तेषां नामानि लेखितुम् इच्छमि यान् अहं द्रक्ष्यामि।
त्रीणि मित्राणि परस्परं वार्तालापं कुर्वन्ति ईश्वरं प्रार्थयन्ते।
प्रथमं मित्रं-हे ईश्वर ! मह्यं त्वं स्वर्णपूर्णं गृहं यच्छ ।
द्वितीयं मित्रं- हे भगवन् ! त्वं मे रत्नैः पूर्णं गृहं यच्छ।
तृतीयं मित्रं- हे प्रभो ! तादृशं गृहम् उद्घातयितुम्ं कुञ्चिकां मह्यं देहि।
अध्यापकः- शिष्यं प्रति रोहित ! त्वम् अति दुष्टोऽसि ।
श्वः स्वपित्रा सह अत्र आगन्तव्यम् ।
रोहितः- श्रीमन्तः ! यद्येवम् अस्ति तहि शतं रुप्यकणि भवद्भिः मह्यं देयानि।
अध्यापकः - किमर्थम् ।
रोहितः- मम पिता तु चिकित्सकोऽस्ति ।
शतरुप्यकाणि शुल्कं बिना नासौ कुत्रापि गच्छति ।
न्यायालये न्यायाधीशम् अपराधिनं च अन्तरा वार्तालापो भवति ।
न्यायाधीशः- यदि त्वं मृषा वदिष्यति तहि कुत्र गमिष्यसि ।
अपराधी- ननु नरकमेव गमिष्यामि ।
न्यायाधीशः - यदि त्वं सत्यं वदिष्यसि तदा कुत्र ।
अपराधी- कारागारम् ।
मोहनः विनायकं पूजयति ।
पूजया प्रसन्नो भूत्वा विनायकः आविर्भवति।
विनायकः -वत्स ! वद किमिच्छसि।
मोहितः- मारुतिकारयानं मे स्यादिति वाञ्छामि।
विनायकः- मम वाहनं मूषको वर्तते ।
कथमहं तुभ्यं कारयानं दास्यामि।
इयमेका श्लोकरूपा प्रसिद्धा परिहासिका-।
परमवीरः चन्द्रशेखरः।
तव नाम किम् ।
तव पिता कः ।
निवासस्थानं कुत्र ।
एतादृशम् उत्तरम् आसीत् परमनिर्भीकस्य पञ्चदशवर्षीयस्य बालकस्य चन्द्रशेखर-आजादस्य ।
अनेन उत्तरेण क्रुद्धः आङ्ग्लन्यायधीशः तस्मै पञ्चदशवारंवेत्राघात्म् आदिष्टवान् ।
सः च चन्द्रशेखरः सहर्षं तं कठोरं वेत्राघातम् असहत ।
परमपुण्या वाराणसी नगरी महावीरस्य चन्द्रशेखरस्य जन्मस्थानम् आसीत् ।
प्रसिद्धस्य क्वीन्स कालेज- नामकस्य संस्कृत-महाविद्यालयस्य दीप्तिमान् छात्रः चन्द्रशेखरः राष्ट्रं प्रति आत्मानं समर्पितवान् आसीत् ।
जालियँवाला- काण्डे आङ्ग्लशासनस्य नृशंसतां श्रुत्वा विचलितः सन् तस्मात् क्रूरशासनात् देशस्य मुक्तये तेन सङ्कल्पः कृतः ।
सशस्त्रस्य सङ्ग्रामस्य कृते धनसङ्ग्रहार्थम् अन्यैः सहयोगिभिः सह आजादः काकोरी नामके स्थाने राजकीयकोषम् अपहृतवान् ।
लालालाजपतराय- महोदयस्य घातकः सैण्डर्स- नामकः आङ्ग्लः तैः क्रान्तिकारिभिः निहतः ।
केन्द्रिय-विधानसभायाम् एतेषां विस्फोटनेन आङ्ग्लशासनमपि भयाक्रान्तं जातम् ।
परन्तु अहो, कालस्य कुटिला गतिः ! १९३१ ईसवीयस्य फरवरी - मासस्य द्वाविंशतमः दिवसः भवति स्म ।
परमवीरः चन्द्रशेखरः प्रयागनगरस्य अलफ्रेड- नामके उद्याने उपविष्टः आसीत् ।
सहसा सः आङ्ग्लसैनिकैः परिवृतः अभवत् ।
तथापि परमसाहसेन स्वस्य गुलिकाचक्रेण सः अनेकान् सैनिकान् पातितवान् ।
परन्तु आजादः एकाकी एव आसीत् सैनिकाः बहुसङ्ख्यकाः च ।
अतएव यदा तस्य समीपे एकैव गुलिका अवशिष्टा जाता तदा सः तया गुलिकया आत्मानमेव निहतवान् ।
एतादृशीं वीरगतिं लब्ध्वा एषः आजादः अन्ततः आजाद एव अतिष्ठत् ।
सत्यम्- कीर्तिर्यस्य स जीवति ।
नृपस्य न्यायः ।
एकः नृपः आसीत् ।
सः अतीव बुद्धिमान् न्यायपरायणः चासीत् ।
तस्य प्रखरबुद्धेः निष्पक्षन्यायस्य च प्रशंसा सर्वत्रासीत् ।
प्रतिदिनं सः राजसभायां स्वप्रजानां निवेदनं श्रुत्वा उचितं न्यायं करोति स्म ।
एकस्मिन् दिवसे तस्य राजसभां परस्परं विवदमाने द्वे स्त्रियौ आगच्छताम् ।
तयोः एका गीता अपरा च लता आसीत् ।
ते द्वे भगिन्यौ आस्ताम् ।
तयोः पार्श्वे एकः शिशुरासीत् ।
नृपेण तयोर्विवादस्य् कारणं पृष्टम् ।
गीतयोक्तम्-श्रीमन्! अहं गीता ।
एषः बालः मम पुत्रोऽस्ति ।
अहमेव अस्य मातास्मि ।
एषा लता मया सह मिथ्या कलहं करोति ।
लता उक्तवती-नहि श्रीमन्! एषः बालः मम एवास्ति ।
अहं हि अस्य माता अस्मि ।
एषा गीता सन्तानहीनास्ति ।
सन्तानस्य लोभेन एषा मिथ्या वदति ।
नृपः एतयोर्विवादेन चिन्तामग्नः जातः-विलक्षणः विवादः ।
एकः बालः, द्वे मातरौ! सत्यमेव कास्ति माता।
नृपः क्षणं चिन्तितवान् ।
दृष्ट उपायः ।
सः त्वरितमेकम् आरक्षकमाहूतवान् ।
तस्य हस्ते तीक्ष्णः कृपाणः आसीत् ।
नृपः तमारक्षकम् उक्तवान्-कृपाणेन अस्य शिशोः खण्डद्वयं कुरु ।
शिरस्येव कृपाणं चालय येन अस्य समानरुपेण खण्डद्वयं भवेत् ।
एकं खण्डं गीता अपरं च लता स्वीकरोतु ।
नृपस्यादेशेन आरक्षकः कृपाणमादाय अग्रे आगच्छत् ।
तदा लता तु तूष्णीं स्थिता परन्तु गीता उच्चैः अक्रन्दत् ।
सा बालस्य वधं निषिध्य नृपमवदत्-श्रीमन्! नास्ति मम प्रयोजनं विवादेन् ।
एषा लता एतं बालं स्वीकरोतु ।
सैव अस्य माता भवतु ।
जीवतु एषः बालः ।
एतस्योपरि मम अधिकारः मास्तु ।
नृपः इङ्गितेन आरक्षकं निवारितवान् ।
नृपोऽवदत्-अस्तु, यस्याः हृदये शिशोः जीवनं स्वाधिकारात् महत्तरं सैव तस्य माता भवितुम् अर्हति ।
अतः गीता एवास्य शिशोः माता ।
सैव शिशुं ग्रहीष्यति ।
अस्ति लता मिथ्यावादिनी ।
एषा दण्डभागिनी भवतु ।
भयेन कम्पमाना लता स्वदोषं स्वीकृतवती ।
नृपस्यादेशेन तं शिशुं स्वक्रोडमादाय् गीतावदत्-हे दयालो राजन्! एषा मे भगिनी क्षन्तव्या ।
मया मम बालः प्राप्तः, तदेव पर्याप्तम् ।
अस्य एकस्मिन् पादे पीडाऽपि आसीत् ।
परमेतस्यामपि अवस्थायां ब्राजीलदेशस्य क्रीडादलस्य नेता तं स्वकीये दले विधृतवान् ।
एष निर्णयः युक्तो नासीत् ।
अस्वस्थतायाः हेतोः रोनैल्डो स्पर्धासमये क्रीडाक्षेत्रात् गमनागमनमकरोत् ।
गोलकरणस्य च स्वर्णावसरमपि प्राप्य गोलं कर्तुं नाशक्नोत् ।
एतेन ब्राजीलदेशस्य क्रीडकानाम् एकाग्रता भग्ना संजाता आत्मविश्वासश्च व्यनश्यत् ।
फ्रांसदेशस्य क्रीडकाः एतादृशीं स्थितिं वीक्ष्य ध्यानेन कौशलेन च ब्राजीलदेशस्य क्रीडादलस्य अभिभवितुं समर्था अभवन् ।
फ्रांसदेशीयदलस्य नेता जिंदेनमहोदयः शिरसा गोलद्वयं कृतवान् ।
अवशिष्टेषु क्षणेषु इमैनुअल -पैटिट-नामकेन क्रीडकेन कुशलतया तृतीयमपि गोलं कृतम् ।
फ्रांसदेशेन त्रीणि गोलानि कृतानि ।
ब्राजीलदेशस्य उपलब्धिस्तु शून्या आसीत् ।
एवं पूर्व विजेतारं ब्राजीलदेशं पराजित्य फ्रांसदेशः पादकन्दुकविश्वप्रतियोगितायां विजेता अभवत् ।
द्वौ उन्मत्तौ आम्रवृक्षम् आरुह्य तस्य शाखायां लम्बमानौ आस्ताम् ।
किञ्चित् काल अनन्तरं तयोः अन्यतरः अधः न्यपतत् ।
तदा अपरः तम् अपृच्छत्-।
किं भवान् श्रान्तः जातः।
न हि भ्रातः! पक्वः जातः ।
अपरः उत्तरम् उक्तवान् ।
अध्यापकः - सप्ताहः व्यतीतः ,त्वं विद्यालयं न आगतः।
छात्र:- श्रीमन् ! मम स्वास्थ्यं सम्यक् न आसीत् ।
अध्यापकः - अस्तु ।
किन्तु श्वः चिकित्सकात् प्रमाणपत्रम् आनयतु।
छात्रः- श्रीमन्! भवान् तस्य स्थाने पञ्च रुप्यकाणि अर्थदण्डम् एव स्वीकरोतु।
चिकित्सकः तु वैद्यकीयप्रमाणपत्रस्य कृते पञ्चाशत् रुप्यकाणि गृह्णाति।
रमेशः-भोः वयस्य! वदतु, विवाह-अवसरे वरःकिमर्थम् अश्वस्य उपरि उपविशति,गर्दभस्य उपरि न।
सुरेशः-भोः मित्र! भवान् न जानाति यत् वरः यदि गर्दभस्य उपरि उपविशति तर्हि वधूः गर्दभद्वयं दृष्ट्वा भयम् अनुभूय पलायनं करोति।
लता- सखि! भवती जानाति किं सीता रामेण सह किमर्थं वनं गतवती।
शान्ता -आम्, यतः सा पतिव्रता।
पतिसेवायै सहधर्मनिर्वाहाय सा गतवती।
कारणं तु अन्यत् अस्ति।
चिन्तयतु, इदानीम् एका एव श्वश्रुः भवति चेत् अपि जीवनं दुष्करं भवति, तस्याः तु तिस्रः श्वश्रव: आसन्! का स्थितिः स्यात् तस्याः!!।
पतिः पत्नी तयोः पुत्रः च वार्तालापं कुर्वन्तः आसन्।
पुत्रः पितरम् अपृच्छत्- पितः! भवतः जीवने अतीव रमणीयाः दिवसाः के।
पिता- प्रथमः दिवसः सः यदा अहं सर्वकारीयसेवां प्राप्तवान्।
द्वितीय: दिवसः यदा भवान् जन्म प्राप्तवान्।
माता मध्ये उक्तवती।
किन्तु आवयोः विवाहदिवसः।
पिता झटिति अवदत्।
अहं तु जीवनस्य सुखपूर्णान् रमणीयदिवसान् एव वदन् अस्मि इदानीम्।
न्यायाधीशः- त्वया कथं चौर्यं कृतं।
चोरः न्यायाधीशमहाशय ! भवान् तत् शिक्षित्वा किं करिष्यति।
अस्य वातायनस्य काचकः केन भग्नः।
मीरा- मम पत्या।
गौरी- तत् कथम्।
मीरा-मया तं प्रति चषकः क्षिप्तः।
किन्तु सः किञ्चित् अपसृतवान् ।
अतः चषकः काचक उपरि पतितः।
कश्चित् रुग्णः स्वस्य उदरस्य शस्त्रक्रियार्थं निर्दिष्टे दिने यथासमयं चिकित्सालयं सम्प्राप्तः।
शल्यप्रकोष्ठे प्रवेशात् प्राक् सः स्वस्य कोषे स्थितं धनं निष्कास्य गणयितुम् आरब्धवान् ।
एतत् दृश्यं पश्यन्ती शुभ्रवस्त्रधारिणी कापि परिचारिका तम् अवदत् -शुल्कप्रदानस्य चिन्तां सम्प्रति मा करोतु ।
शस्त्रक्रियायाः पश्चात् देयपत्रानुसारं वयं शुल्कं स्वीकुर्मः।
तदा रुग्णः अवदत्- भोः महोदये! न मे चिन्ता यथा भवती वदति।
शस्त्रक्रियार्थं संमोहनवायुदानात् प्राक् अहं सकृत धनं गणयितुम् इच्छामि।
विजय:-श्रीमन्! रोटिका-चपेटिकयोः कः भेदः ।
सुधीष्टः- किमर्थं व्यर्थमेव बुद्धिव्ययं करोति भवान्।
सकृत् द्वयम् अपि खादित्वा पश्यतु , स्वयम् एव भेदं जानाति।
वदतु, इदानिम् एव ददानि किम्।
पतिः प्राणवल्लभे! अहं तु विवाहात् पूर्वं अतीव दुष्टः आसम्।
किन्तु भवती वदतु ,कथम् आसीत्।
पत्नी-लज्जया प्रिय! यावद् वधूवरयोः गुणमेलनं न भवति तावत्तु विवाहः न भवति खलु इति शम्।
वेताल विक्रमादित्यम् अब्रवीत् - भूपते ! मार्गे गच्छन् भवान् एकां कथां श्रुणोतु ।
कलिङ्गदेशे यज्ञसोमनामा एकः कुलीनो द्विजः वसति स्म ।
तस्य सोमदत्ता नाम भार्या आसीत् ।
तयोः देवस्वामी नाम एकः सुतोऽभवत् ।
बाल्यकाले एव स स्वगुणैः प्रसिद्धिमलभत ।
परं युवावस्थायामेव स पञ्चत्वं गतः ।
शोकाकुलौ भूत्वा तस्य माता पिता च उच्चैः अक्रन्दताम् ।
सर्वे बान्धवाः अग्निसंस्काराय देवस्वामिनः शवं श्मशानमनयन् ।
तत्र वसन् एका शिव नामा वृद्धः तं शोभनाकृतिं मृतं ब्राह्मणपुत्रम् अपश्यत् ।
तं दृष्ट्वा सः वृद्धः महान्तं क्लेशम् अन्वभवत् अचिन्तयच्च - मम कलेवरं जीर्णं वर्तते ।
यदि एतत् कलेवरं परित्यज्य अहम् एतस्य ब्राह्मणयुवकस्य शरीरं प्रविशेयं तहि अहं अभीष्टसिद्धिं प्राप्तुं समर्थो भवेयम् ।
एतद् विचार्य प्रथमं स वृद्धः क्रन्दनमकरोत् तदन्तरं स अनृत्यत् ।
यथा भुजङ्गः निर्मोकं त्यजति तथैव स वृद्धः स्वकलेवरम् अत्यजत् द्विजपुत्रस्य च शरीरं प्राविशत् ।
तदा स युवा ब्राह्मणपुत्रः सजीवो भूत्वा उदतिष्ठत् ।
स्वपुत्रं जीवितं दृष्ट्वा पिता च सर्वे बान्धवाः प्रसीदन् ।
देवस्वामी स्वपितरं बन्धून् चाकथयत् - अहं संसारं त्यक्त्वा संन्यासम् अङ्गीकर्तुमिच्छामि।
एतत् श्रुत्वा तस्य पिता सर्वे च बान्धवाः शोकाकुलाः अभवन् ।
परं तैः प्रार्थ्यमानोऽपि देवस्वामी एतां कथां श्रावयित्वा वेतालः विक्रमादित्यम् अपृच्छत् - राजन् ।
वदतु भवान् किमर्थं सः वृद्धः अक्रन्दत् किमर्थं च अनृत्यत्।
विक्रमादित्यः उदतरत् - श्रूयताम् अत्र कारणम् ।
इदं शरीरंम् अत्यन्तलालितं चिरसंगतं च वर्तते ।
बाल्ये इदं शरीरं त्यजामीति चिन्तयित्वा स अक्रन्दत् ।
परं ब्राह्मणपुत्रस्य नूतनं शरीरं प्रविश्य अहं सिद्धिं लब्ध्वा कृतार्थो भविष्यामि इति विचिन्त्य स अनृत्यत्।
विक्रमादित्यस्येदम् उत्तरं श्रुत्वा वेतालः पुनः शिंशिपातरुं गत्वा तत्र ललम्बे ।
गङ्गा पर्वत-राज-हिमालयात् प्रभवति ।
एषा सर्वासु नदीषु श्रेष्ठा पवित्रतमा च अस्स्स्ति ।
गङ्गायाः उद्भव-विषये एका कथा अस्ति ।
भगीरथः नाम नृपः पूर्वजानाम् उद्धाराय तपस्याम् अकरोत् तपस्यायाः च प्रभावेण सः गङ्गाम् स्वर्गात् धरायाम् अवतारयितुम् समर्थः अभवत् ।
अतः एव इमाम् जनाः भागीराअथी इति अपि कथयन्ति ।
ते अस्याः जलम् अत्यधिकम् पावनम् मन्तन्ते ।
बहवः श्रद्धालु-जनाः प्रतिदिनम् अस्याम् स्नानम् कुर्वन्ति इमाम् च पूजयन्ति ।
अस्याः तटे हरिद्वार-ऋषिकेष-प्रयाग-वाराणसी-इत्यादीनि अनेकानि तीर्थ-स्थानानि सन्ति ।
प्रति-वर्षम् पुण्येषु पर्वसु लक्षाणि जनाः एषु तीर्थ-स्थानेषु आगत्य अस्याः पावन-जलेन स्नानम् कृत्वा दुरितानि दूरी-कुर्वन्ति ।
यन्त्रकाराः अस्याः जलम् अवरुद्ध्य सेतुम् बद्ध्वा महा-जलाषयेषु जल-सञ्चयम् कुर्वन्ति ।
एवम् प्रकारेण सञ्चितम् जलम् क्षेत्राणाम् सिञ्चनाय उपयुज्यते ।
अनेन भूमिः उर्वरा भवत्ति प्रभूतम् च अन्नम् उत्पादयति ।
एवम् गङ्गायाः जलम् कृषेः महान्तम् उपकारम् करोति ।
इयम् दूरदर्शन-ध्वनिविस्तारक-शीतक-इत्यादीनि यन्त्राणि सञ्चालयति विविधानाम् च पण्यानाम् वस्तूनाम् निर्माणे सहायिका भवति ।
एवम् गङ्गा लोकम् परलोकम् च उभयम् अपि उपकरोति ।
तदन्तरं तस्य लोकरञ्जनः परमतेजस्वी सुतोऽभूत ।
स दीर्घकायः आसीत् ।
स एव सुतः परमं तपस्तप्त्वा महातपाः दधीचिः इति नाम्ना प्रसिद्धिं लब्धवान् ।
शक्रः महातपसः दधीचेः सततं विभेति स्म ।
सः महातपसः दधीचेः तपोभङ्गं कर्तुम् अनेकवारं प्रायतत ।
तस्मिन्नेव काले वृत्रप्रमुखाः कालेया नाम दानवा देवान् पीडियामासुः ।
शक्रप्रमुखा देवा वृत्रासुरम् अन्यान् च दानवान् निहन्तुं नाशक्नुवन् ।
तेषां वधयोग्यं प्रहरणम् अन्वेष्टुं शक्रः त्रीन् लोकान् विचचार परं तेन तादृशं प्रहरणं नोपलब्धम् ।
तदा इन्द्रः नरनारायणाभ्यां सह ब्रह्मणः समीपं जगाम ।
स स्वकीयं दानवभयं ब्रह्मणे निवेदयामास दानवानां च वधस्य उपायं प्रपच्छ ।
ततो ब्रह्मा शक्रमवोचत्- महर्षेः दधीचेः समीपं गच्छ ।
असौ ऋषिश्रेष्ठः भवद्भिः सर्वैः देवैः एवंप्रकारेण याच्यताम् -हे दधीचे ! अस्मभ्यं स्वकीयानि अस्थीनि देहि ।
देवानां शिल्पी त्वष्टा दधीचेः अस्थिभिः असुराणां वृत्रस्य च वधोपयोगीनि प्रहरणानि वज्रं च निर्मास्यति ।
यदा ऋषिः दधीचिः एवं याचितः तदासौ अतिप्रसन्नौ भूत्वा स्वकीयं जीवनं तपश्च सफलममन्यत ।
त्रयाणां लोकाणां कल्याणं मनसि निधाय असौ शीघ्रमेव स्वप्राणान् त्यक्तवान् ।
प्रहृष्टमनाः शक्रः तानि अस्थीनि आदाय देवानां शिल्पिनः त्वष्टुः सकाशं जगाम ।
त्वष्टा तैः अस्थिभिः विविधानि दिव्यानि आयुधानि वज्रं च निर्ममे ।
एतानि दिव्यानि प्रहरणानि वज्रं च आदाय शक्रः देवैः सह कालेयाख्यान् असुरान् प्रति प्रयाणमकरोत्।
सः दानवैः अभिरक्षितं द्यावापृथिवी च आवृत्य तिष्ठन्तं वृत्रासुरम् आयुधैः आचक्राम ।
तदा दानवैः सह शक्रादीनां देवानां तुमुलं युद्धं प्रावर्तत ।
सर्वे लोका अकम्पन्त ।
एवंभूते देवासुरसंग्रामे विष्णुतेजसा आविष्टः शक्रः वृत्रस्य शिरसि वज्रम् अपातयत् ।
तेन वज्रेण वृत्रस्य शिरो भग्नं संजातं भूमौ चापतत् ।
सर्वे असुराः व्यनश्यन् देवाश्च शान्तिं प्राप्नुवन् ।
अयमेव हेतुः यत् शक्रः वृत्रहा इति संज्ञां लब्धवान् ।
वृत्रस्य दानवानां च नाशं विना जगति शान्तिः स्थापयितुम् अशक्या आसीत् ।
एतस्य महतः त्यागस्य कृते दधीचिः नाम जगति सदैव स्थास्यति ।
अयम् उत्सवः कार्तिकमासास्य अमावस्यायां भवति ।
इदं कथ्यते यत् अस्मिन् दिवसे रावणं हत्वा रामः सीतया लक्ष्मणेन च सह अयोध्यां प्रत्यागच्छत् ।
अतः ते स्वानि गृहाणि दीपानां मालाभिः आलोकयन् ।
ते स्वमित्रेभ्यः बन्धुभ्यः च मिष्टान्नानि प्रेषयन्ति ।
बालकाः बालिकाः च क्रीडनकानां मिष्टान्नानां स्फोटकपदार्थानां च क्रयणं कुर्वन्ति ।
सायंकाले सर्वे जनाः दीपानां मालाः प्रज्वालयन्ति ।
दीपानां प्रकाशः अन्धकारम् अपनयति ।
पुरुषाः स्त्रियः बालकाः बालिकाः च नूतनानि वस्त्राणि धारयन्ति आपणानां च शोभां द्रष्टुं गच्छन्ति ।
रात्रौ जनाः लक्ष्मीं पूजयन्ति मिष्टान्नानि च भक्षयन्ति ।
भारतीयाः इमम् उत्सवम् प्रतिवर्षं सोल्लासं समायोजयन्ति ।
अपदो दूरगामी च साक्षरो न च पण्डितः ।
अमुखः स्फुटवक्ता च यो जानाति स पण्डितः ।
वृक्षस्याग्रे फलं दृष्टं कलाग्रे वृक्ष एव च ।
अकारादि सकारान्तं यो जानाति स पण्डितः ।
नः तस्यादिः नः तस्यान्तो मध्ये तस्तस्य तिष्ठति ।
तवाप्यस्ति ममाप्यस्ति यदि जानासि तद्वद ।
वृक्षाग्रवासी न च पक्षिराजः त्रिनेत्रधारी न च शूलपाणिः ।
त्वग्वस्त्रधारी न च सिद्धयोगी जलं च बिभ्रन्न घटो न मेघः ।
चक्री त्रिशूली न हरिर्न शंभुः महान्बलिष्ठो न च भीमसेनः ।
स्वच्छन्दचारी नृपतिर्न योगी सीतावियोगी न च रामचन्द्रः।
तस्य श्रृगालसदृशं ध्वनिं श्रुत्वा सिंहआदयोऽपि `श्रृगालोऽयम् इति ज्ञात्वा तं खण्डशः अकुर्वन् ।
स परैर्हन्यते मूढो नीलवर्णश्रृगालवत् ।
मल्लेश्वरी सिडनीनगरे २००० तमे वर्षे ओलम्पिकप्रतिस्पर्धासु सितम्बरमासस्य विंशतिततम्यां तारिकायां भारोत्तोलने कांस्यपदकम् अलभत् ।
वसन्तः ऋतुः पृथिवी रविं परितः भ्रमति ।
अस्याः भ्रमणेनैव एकस्मिन् वर्षे वसन्तः, ग्रीष्मः, वर्षा, शरद्, हेमन्तः, शिशिरश्च इमे षड् ऋतवः भवन्ति ।
शिशिरस्य पश्चात् फरवरीमार्चमासयोः वसन्तः ऋतुः आगच्छति ।
अस्मिन् ऋतौ सूर्यस्य रश्मयः मनाक् उष्णाः भवन्ति ।
एतस्मात् कारणात् अस्मिन् ऋतौ न अतिशीतम् न च अत्युष्णम् भवति ।
अयमेव हेतुः यत् सर्वेषु ऋतुषु एषः ऋतुः सर्वेषां प्रियतमः वर्तते ।
अस्य ऋतोः ऋतुराजः मधुमासः कुसुमाकरः इति अनेकानि नामानि सन्ति ।
अस्मिन् ऋतौ सर्वतः वृक्षेषु नूतनाः पल्लवाः रम्याणि च पुष्पाणि उद्भवन्ति ।
सकला धरा अभिनवैः परिधानैः इव सज्जिता भवति ।
आम्रवृक्षोऽअपि नूतनैः पल्लवैः नूतनाभिः च मञ्जरीभिः युक्तः भवति ।
अस्य शाखासु स्थित्वा कोकिलः पञ्चमेन स्वरेण मधुरं गायति ।
अस्य मधुरः स्वरः जनानां चित्तं हरति ।
युवतयः केशेषु पुष्पाणि धारयन्ति ।
ताः प्रसन्नाः भूत्वा इतस्ततः भ्रमन्ति ।
मधुकराः अपि पुष्पेषु स्थित्वा पुष्पाणां रसं पिबन्ति गुञ्जन्ति च ।
अस्मिन् ऋतौ उद्यानानां अतीव रमणीया भवति ।
विकसितानि चित्रवर्णानि पुष्पाणि परितः जनाः जनानां चित्तम् आह्लादितं कुर्वन्ति ।
अनेके संगीतकार्यक्रमाः सांस्कृतिककार्यक्रमाः च भवन्ति ।
जनाः एतेषु कार्यक्रमेषु आगत्य प्रसीदन्ति ।
माघमासस्य शुक्ले पक्षे पञ्चम्यां तिथौ स्थाने स्थाने वसन्तपञ्चमी-महोत्सवः समायोज्यते ।
वसन्तपञ्चम्याम् जनाः पीतानि वस्त्राणि धारयन्ति पीतं च ओदनं खादन्ति ।
बालाः अस्मिन्नेव दिवसे सरस्वतीपूजां कृत्वा विद्याअध्ययनस्य आरम्भं कुर्वन्ति ।
ग्रामे ग्रामे अनेकेषु स्थानेषु कृषकाः इक्षूणां रसेन गुडस्य शर्करायाश्च निर्माणं च कुर्वन्ति ।
जनाः इक्षूणां रसम् पीत्वा तृप्तिमनुभवन्ति ।
क्षेत्रेषु सर्वतः सर्षपस्य पादपाः सकलाम् धरां पीतवर्णाम् कुर्वन्ति ।
एवम् एषः ऋतुराजः सर्वान् जनान् रञ्जयति सर्वेभ्यश्च अत्यन्तं रोचते ।
शरीरमाद्यं खलु धर्मसाधनम् ।
मूर्खस्य नास्ति औषधम् ।
दूरतः पर्वताह् रम्याः ।
आशा दुःखस्य कारणम् ।
विनाशकाले विपरीतबुद्धिः ।
अति सर्वत्र वर्जयेत ।
सत्यमेव जयते ।
हितं मनोहारि च दुर्लभं वचः ।
न्याय्यात्पथः प्रविचलन्ति पदं न धीराः ।
सत्संगतिः कथय किं न करोति पुंसाम् ।
महादानी कर्णः।
महात्मा गान्धी अस्माकं राष्ट्रपिता अस्ति ।
एतस्य महापुरुषस्य जन्म गुर्जरराज्यस्य पोरबन्दरनामके नगरे १८६९ ईसवीये अक्तूबरमासस्य २ दिनाङ्के अभवत् ।
अस्य पित करमचन्द गान्धी आसीत् माता पुतलीबाई च ।
एतस्य पूर्णं नाम मोहनदास करमचन्द गान्धी आसीत् ।
गान्धिमहोदयस्य प्रारम्भिकी शिक्षा गुर्जरराज्ये एवाभवत् ।
तदनन्तरं स विधिशास्त्रं पठितुम् आङ्ग्लदेशं गतवान् ।
शिक्षा समाप्य स स्वदेशमागतवान् ।
ततः अफ्रिकादेशं गत्वा तत्र रङ्गभेदनीतिः विरोधं कृत्वा सफलतां प्राप्त्वान् ।
स्वदेशम् आगत्य महात्मा गान्धी आङ्ग्लशासनं विरुध्य आन्दोलनस्य नेतृत्वं कृतवान् ।
तस्य नेतृत्वेन अस्माकं देशः १९४७ ईसवीये अगस्तमास्य १५ दिनाङ्के स्वतन्त्रोऽभवत् ।
गान्धिमहोदयस्य समाजसेवा मानवसेवा चानुपमा आसीत् ।
स्वतन्त्रतासङ्ग्रामे सत्यम् अहिंसा चेति अस्य द्वे अस्त्रे आस्ताम् ।
एषः महात्मा न केवलम् अस्माकं कृते अपितु सम्पूर्णस्य विश्वस्य कृते अनुकरणीयः वन्दनीयः चास्ति ।
नृपस्य न्यायः नृपोऽवदत्-अस्तु, यस्याः हृदये शिशोः जीवनं स्वाधिकारात् महत्तरं सैव तस्य माता भवितुम् अर्हति ।
प्रसिद्धस्य क्वीन्स कालेज- नामकस्य संस्कृत-महाविद्यालयस्य दीप्तिमान् छात्रः चन्द्रशेखरः राष्ट्रं प्रति आत्मानं समर्पितवान् आसीत् ।
जालियँवाला- काण्डे आङ्ग्लशासनस्य नृशंसतां श्रुत्वा विचलितः सन् तस्मात् क्रूरशासनात् देशस्य मुक्तये तेन सङ्कल्पः कृतः ।
सशस्त्रस्य सङ्ग्रामस्य कृते धनसङ्ग्रहार्थम् अन्यैः सहयोगिभिः सह आजादः काकोरी नामके स्थाने राजकीयकोषम् अपहृतवान् ।
लालालाजपतराय- महोदयस्य घातकः सैण्डर्स- नामकः आङ्ग्लः तैः क्रान्तिकारिभिः निहतः ।
परमवीरः चन्द्रशेखरः प्रयागनगरस्य अलफ्रेड- नामके उद्याने उपविष्टः आसीत् ।
एतादृशीं वीरगतिं लब्ध्वा एषः आजादः अन्ततः आजाद एव अतिष्ठत् ।
रामः वनम् अगच्छत् ।
लक्ष्मणः सीता च रामेण सह अगच्छताम् ।
तत्र ते पर्णकुटीरे अतिष्ठन् ।
लङ्कायाः नृपः रावणः वनात् सीताम् अहरत् ।
रामस्य भक्ताः वानराः समुद्रे सेतुबन्धनं कुर्वन्ति ।
ततः परं रामः लक्ष्मणेन सह लङ्कां गच्छति ।
ते वानराः तत्र गच्छन्ति ।
रावणेन सह रामस्य युद्धं भविष्यति ।
युद्धे रावणादयः राक्षसाः मरिष्यन्ति ।
सीतया लक्ष्मणेन च सह रामः अयोध्याम् आगमिष्यति ।
रामः अयोध्यायाः राजा भवतु ।
रामस्य राज्ये जनाः कदापि दुखं न अनुभवन्तु ।
सर्वे जनाः सुखेन तिष्ठन्तु चतुरः शशकः ।
कदाचिद् वर्षास्वपि वृष्टेः अभावात् तृषार्तो।
गजयूथो यूथपतिमाह- नाथ ! कोऽभ्युपायः अस्माकं जीवनाय ।
नास्ति क्षुद्रजन्तूनांनिमज्जनस्थानम् ।
वयम् निमज्जस्थानस्य अभावात् मृतप्राया इव ।
किं कुर्मः क्व यामः।
ततो हस्तिराजः समीपं गत्वा निर्मलं ह्रदं दर्शितवान् ।
ततो दिनेषु गच्छत्सु तत्तीरे अवस्थिताः क्षुद्रशशकाः गजपादैः चूर्णिताः।
अनन्तरं शिलीमुखो नाम शशकः चिन्तयामास - अनेन पिपासाकुलितेन गजयूथेन प्रत्यहम् अत्रागन्तव्यम् ।
अतः अस्मत्कुलं विनङ्क्ष्यति।
ततो विजयो नाम वृद्धशशकोऽवदत्-मा विषीदत।
अत्र मया कश्चिदुपायः कर्तव्यः एतदुक्त्व सः ततो गतः।
गच्छता तेनालोचितम्-।
गजयूथपतेः समीपं गत्वा मया किं वक्तव्यम्।
अतोऽहं पर्वतशिखरमारूह्य यूथपतिं संवादयामि।
तथाऽनुष्ठिते यूथपतिः उवाच-कस्त्वम्।
कुतः समायातः।
स ब्रूते-शशकोऽहः भगवता चन्द्रेण भवदन्तिकं प्रेषितः यूथपतिराह-सन्देशः उच्यताम्।
विजयो ब्रूते-श्रुणु, यदेते चन्द्रसरोवरस्य रक्षकाः शशकाः त्वया निःसारिताः तदनुचितं कृतम्।
ते शशकाः चिरम् अस्माभिः रक्षिताः।
तेऽस्मदीयाः अतएव मे शशाङ्क इति प्रसिद्धिः।
एवमुक्तवति दूते यूथपतिः भयाद् इदमाह- इदमज्ञानतः कृतम्।
पुनर्न करिष्यामि।
शशक उवाच-यद्येवं तदत्र सरसि कोपात् कम्पमानं भगवन्तं शशाङ्कं प्रणम्य तं च प्रसाद्य इतो गच्छ ।
ततो रात्रौ यूथपतिं नीत्वा जले चंचलं चन्द्रप्रतिबिम्बं दर्शयित्वा यूथपतिः प्रणामं कारितः।
उक्तञ्च तेन-देव !अज्ञानादनेन अपराधः कृतः, ततः क्षम्यताम् ,नैवं पुनः करिष्यति इत्युक्त्वा प्रस्थापितः।
ततः प्रविशन्ति गोपकन्यकाः आश्चर्यं भर्तः।
इति ह्रदं प्रविष्टः।
ततः प्रविशति वृद्धगोपालकः।
दामोदरोऽयं परिगृह्य नागं विक्षोभ्य तोयं च समूलमस्य।
भोगे स्थितो नीलभुजङ्गमस्य मेघे स्थितः शक्र इवाभाति।
ततः प्रविशति कालीयं गृहीत्वा दामोदरः।
कालियस्य पञ्च फणान् आक्रामन् हल्लीसकं प्रक्रीडति।
विषाग्निं मुञ्चति।
तदिच्छामि गरुङादभयं भगवत्प्रसादात्।
मम पादेन नागेनद्र! चिन्हितं तव मूर्धनि।
सुपर्ण एव दृष्ट्वेदमभयं ते प्रदास्यति।
सपरिजनो निष्क्रान्तः।
आनन्दयति कोऽत्यर्थं सज्जनानेव भूतले ।
प्रबोधयति पद्यानि तमांसि च निहन्ति कः।
राज्ञः सम्बोधनं किं स्यात्सुग्रीवस्य तु का प्रिया।
अधुनास्तु किमिच्छन्ति आर्तैः किं क्रियते वद।
किमिच्छन्ति नराः काश्यां भूपानां को रणे हितः।
को वन्द्यः सर्वदेवानां दीयतामेकमुत्तरम्।
युधिष्टिरः कस्य पुत्रो गङ्गां वहति कीदृशी ।
हंसस्य शोभा का वास्ति धर्मस्य त्वरिता गतिः।
कस्तूरी जायते कस्मात्को हन्ति करिणां कुलम्।
किं कुर्यात्कातरो युद्धे मृगात्सिंहः पलायनम्।
भोजनान्ते किं च पेयं जयन्तः कस्य वै सुतः।
कथं विष्णुपदं प्रोक्तं तक्रं शक्रस्य दुर्लभम्।
विज्ञानस्य आविष्कारेषु चलचित्रस्यापि आविष्कारस्य महत्त्वं विद्यते।
चलचित्रस्य माध्यमेन वयं न केवलं मनो रञ्जयामः , तस्य दर्शनेन स्वज्ञानमपि वर्धयितुं प्रभवामः।
एतत् श्रोत्रेन्द्रियेण सह चक्षुरिन्द्रियमपि व्यापृतं करोति।
एतस्मात् कारणात् वयं सर्वे नैसर्गिकतया चलचित्रं प्रति आकृष्टा भवामः।
सप्तदशशताब्द्यां किर्चननामा वैज्ञानिकः चित्राणां चालनस्य प्रक्रियाया अनुसं धाने तत्परोऽभवत्।
परमसौ पूर्णरूपेण सफलो नाभवत्।
पश्चात् १८९० तमे वर्षे अमेरिकादेशवासी एडिसनमहोदयः गतिशीलानां चित्राणां निर्माणे सफलताम् अलभत।
चलचित्रस्य प्रक्रिया एवं वर्णयितुं शक्यते।
अभिनेतारः अभिनेत्र्यश्च नाटकवद् अभिनयं कुर्वन्ति।
चित्रयन्त्रं एतावत्या त्वरया तेषां चित्राणि गृह्णाति यत् तेषां प्रत्येकं भावस्य कर्मणो वा सकलानाम् अंशानां चित्राणि गृहीतानि भवन्ति।
चित्रयन्त्रेण गृहीतानि एतानि चित्राणि यदा चलचित्रप्रक्षेपिणा त्वरितया गत्या चित्रपटे प्रदर्श्यन्ते तदा तानि सजीवानि प्रतीयन्ते।
पूर्वं चलचित्रं ध्वनिरहितं वर्णरहितं चासीत्।
अधुना चलचित्रणम् अत्यधिकं विकसितं वर्तते।
ध्वनिसंयोजनेन विविधवर्णानां च सज्जया चलचित्रमतीव मनोहारि आकर्षकं च संजातम्।
चलचित्रं साहित्यस्य इतिहासस्य च परिचयं ददाति ।
चलचित्रस्य माध्यमेन विभिन्नानां देशानां संस्कृतीनां ज्ञानमपि प्राप्तुं शक्नुमः ।
जुरासिकपार्क नामकं चलचित्रं प्रागैतिहासिकान् महासरीसृपान् अधिकृत्य निर्मितम् ।
टाइटैनिक नामकं चलचित्रं बृहत्पोतस्य समुद्रे निमज्जनमधिकृत्य निर्मितम् ।
एतेन एका सत्या घटना महता कौशलेन पुनरुज्जीविता ।
एते द्वे चलचित्रे सर्वैरेव दर्शनीये ।
एतादृशानि चलचित्राणि अन्यानि च कलाकृत्यानि चलचित्राणि अस्माकं ज्ञानं वर्धयन्ति शरीरस्य मनसश्च श्रान्तिं दूरीकुर्वन्ति ।
१८७९ तमे वर्षे दिसम्बरमासस्य नवविंशतितम्यां तारिकायां रात्रौ एकवादनवेलायां तिरुचुलीनाम्नि ग्रामे वेंकटरमणस्य जन्म अभवत् ।
यदा वेंकटरमणो द्वादशवर्षीयः आसीत् तदा तस्य पिता सुन्दरम् अय्यरमहोदयः दिवंगतः ।
शरीरमेव म्रियते चत्वारः पुरुषार्थः।
पुरुषार्थ इति शब्दस्य पुरुषस्य प्रयोजनम् इति अर्थोऽस्ति।
पुण्यं प्राप्तुं यत् शास्त्रविहितं कर्म क्रियते सः धर्म इत्यभिधीयते ।
कः धर्म इति प्रश्नस्य समाधाने शिष्टानाम् आचरणमपि प्रमाणं भवति ।
सामान्यतः पुण्यपर्वसु तीर्थदर्शनं तत्र च स्नानं, देवानां स्तोत्राणां पाठः, दुःखितानां जनानां दुःखस्य अपहरणं, स्वर्गं प्राप्तुं यज्ञानामनुष्ठानं, नियमतः संध्यासमये भगवतो भजनं ध्यानं च इत्यादीनि ईदृशानि च अन्यानि कर्माणि धर्मः इति कथयितुं शक्यन्ते ।
धर्मः प्रथमः पुरुषार्थः ।
भोजनं गृहं वस्त्रं धनम् अन्यानि च जीवनस्य दुःखेन यापनसाधनानि भोगस्य साधनानि भवन्ति तानि सर्वाणि अर्थेऽन्तर्भवन्ति ।
धर्मादनन्तरम् अर्थस्य कथनस्य एतत् प्रयोजनं यत् अर्थो धर्मविरुद्धो न भवेत् ।
काम इति शब्देन सर्वविधा इच्छा अभिधीयते।
इच्छा सुखस्यैव भवति ।
अतः पुरुषः यद् यत् सांसारिकं सुखम् इच्छति तत् तत् सर्वं कामे अन्तर्भवति ।
कदाचित् स वृक्षादीनां शोभां दृष्टुम् इच्छति, कदाचित् संगीतं श्रोतुं, कदाचित् प्राकृतिकानां मनोहारिणां दृश्यानां सौन्दर्यं दृष्टुं,कदाचित् सुगन्धान् आघ्रातुं ,कदाचित् सुखदासु शय्यासु शयितुम् अभिलषति ।
काम एव पुरुषं सर्वासु एतासु क्रियासु प्रवर्तयति ।
यदि सम्यग् अर्जितेन धनेन एतत् सर्वंम् अनुभूयतां तर्हि वरम्।
सामान्यतया मनुष्यः पूर्वान् त्रीन् पुरुषार्थान् सम्यग्रूपेण मोक्षस्य अधिकारी भवति ।
मोक्षो नाम त्रिविधदुखेभ्यः सर्वथा मुक्तिः ।
निर्वाणम् इति मोक्षस्य अपरः पर्यायः ।
यदा मानवस्य सकलाः कामनाः शान्ताः भवन्ति ,यदा स मानापमानयोः समानः तिष्ठति, यदा स रागं द्वेषं चातिक्रामति तदा स मोक्षं प्राप्नोति संसारस्य च दुःखानि तरति ।
तस्य जराभयं मृत्युभयं वा न विद्यते।
रोगी- यद्येवं तर्हि भवान् मह्यम् एकं कर्गलं यच्छतु ।
अध्यापकः- शिष्यं प्रति रोहित ! त्वम् अति दुष्टोऽसि ।
रोहितः- श्रीमन्तः ! यद्येवम् अस्ति तर्हि शतं रुप्यकणि भवद्भिः मह्यं देयानि।
न्यायाधीशः- यदि त्वं मृषा वदिष्यति तर्हि कुत्र गमिष्यसि ।
कमले कमला शेते हरः शेते हिमालये ।
क्षीराब्धौ च हरिः शेते मन्ये मत्कुणशङ्कया।
सर्वदमनो भरतः क।
बालः- जम्भृस्व सिंह ! दन्तांस्ते गणयिष्ये।
प्रथमा तपस्विनी- अविनीत ! किं नः अपत्यनिर्विशेषाणि सत्त्वानि विप्रकरोषि।
हन्त ! वर्धते ते संरम्भः ।
स्थाने खलु ऋषिजनेन सर्वदमन इति कृतनामधेयोऽसि।राजा- किं नु खलु बालेऽस्मिन् औरस इव पुत्रे स्निह्यति मे मनः।
नूनमनपत्यता मां वत्सलयति।
द्वितीयातपस्विनी - एषा खलु केसरिणी त्वां लङ्घयति यदि अस्याः पुत्रकं न मुञ्चसि ।
बालः- सस्मितम्अहो ! बलीयः खलु भीतोऽस्मि।
इत्यधरं दर्शयति।
प्रथमा- वत्स ! एनं बालमृगेन्द्रं मुञ्च ।
अपरं ते क्रीडनकं दास्यामि ।
बालः- कुत्र ! देहि एतत् ।
इति हस्तं प्रसारयति।
राजा- बालस्य हस्तं अवलोक्य कथं चक्रवर्तिलक्षणमप्यनेन धार्यते।
द्वितीया - सुव्रते ! न शक्य एष वाचामात्रेण विरमयितुम् ।
गच्छ त्वम् मदीये उटजे मार्कण्डेयस्य ऋषिकुमारस्य वर्णचित्रितो मृत्तिकामयूरः तिष्ठति ।
प्रथमा- तथा इति निष्क्रान्ता ।
बालः - अनेनैव तावत् क्रीडिष्यामि ।
इति तापसीं विलोक्य हसति।
राजा- स्पृहयामि खलु दुर्ललितायास्मै ।
तापसी- भवतु मामयं न गणयति ।
पार्श्वमवलोक्य कोऽत्र ऋषिकुमाराणाम् ।
राजानमवलोक्य भद्रमुख ! एहि तावत् ।
मोचयानेन डिम्भलीलया बाध्यमानं बाल मृगेन्द्रम् ।
राजा- उपगम्य,सस्मितम् अयि भो महर्षिपुत्र !।
तापसी- भद्रमुख ! न खलु अयम् ऋषिकुमारः ।
राजा- आकारसदृशं चेष्टितमेवास्य कथयति ।
स्थानप्रत्य्यात्तु वयमेवंतर्किणः ।
तापसी - उभौ निर्वर्ण्य आश्चर्यमाश्चर्यम् ।
राजा - आर्ये ! किमिव ।
तापसी- अस्य बालकस्य तेऽपि संवादिन्याकृतिरिति विस्मिताऽस्मि ।
अपरिचितस्यापि तेऽप्रतिलोमः संवृत्त इति ।
राजा - बालकामुपलालयन् न चेन् मुनिकुमारोऽयम् ।
अथ कोऽस्य व्यपदेशः तापसी - पुरुवंशः।
राजा- आत्मगतम् कथमेकान्वयो मम।
प्रविश्य मृन्मयूरहस्ता।
तापसी- सर्वदमन ! शकुन्तलावण्यं प्रेक्षस्व ।
बालः-सदृष्टिक्षेपम् कुत्र वा मम माता ।
उभे - नामसादृश्येन वञ्चितो मातृवत्सलः ।
द्वितीया- वत्स! अस्य मृत्तिकामयूरस्य रम्यत्वं पश्येति भणितोऽसि ।
राजा-आत्मगतम् किं वा शकुन्तलेत्यस्य मातुराख्या ।
बालः- मातः ! रोचते मे एष भद्रमयूरः।
इति कीडनकमादत्ते।
सर्वदमनो भरतः ख।
सोद्वेगम् अहो रक्षाकरण्डकमस्य मणिबन्धे न दृश्यते ।
राजा- अलमावेगेन ।
ननु इदम् अस्य सिंहशावकविमर्दात् परिभ्रष्टम् ।
उभे- मा खलु एतद् अवलम्व्य- कथम् ! गृहीतम् अनेन ।
इति विस्मयात् परस्परम् अवलोकयतः।
राजा - किमर्थं प्रतिषिद्धाः स्मः।
प्रथमा- श्रुणोतु महाराज ! एषा अपराजिता नाम औषधिः अस्य जातकर्मसमये भगवता मारीचेन दत्ता।
एता किल मातापितरौ आत्मानं च वर्जयित्वा अपरो भूमिपतितां न गृह्णाति ।
राजा - अथ गृह्णाति ।
प्रथमा- ततस्तं सर्पो भूत्वा दशति ।
राजा- भवतीभ्यां कदाचिद अस्याः प्रत्यक्षीकृता विक्रिया ।
उभे - अनेकशः राजा - सहर्षम् ।
आत्मगतम् कथमिव सम्पूर्णमिव मे मनोरथं नाभिनन्दामि ।
इति बालं परिष्वजते द्वितीया - सुव्रते ।
एहि इमं वृत्तान्तं नियमव्यापृतायै निवेदयावः ।
इति निष्क्रान्ते बालः -मुञ्च माम् ! यावन्मातुः सकाशं गमिष्यामि ।
राजा- पुत्रक ! मया सहैव मातरमभिनन्दिष्यसि ।
बालः - मम खलु तातो दुष्यन्तः ।
राजा-सस्मितम् एष विवाद एव प्रत्याययति।
ततः प्रविशति एकवेणीधरा शकुन्तला।
राजा-शकुन्तलां विलोक्य अये ! सेयम् अत्र भवती शकुन्तला ।
शकुन्तला-पश्चात्तापविवर्णं राजानं दृष्ट्वा न खलु आर्यपुत्र इव ।
ततः क एष इदानीं कृतरक्षामङ्गलं दारकं मे गात्रसंसर्गेण दूषयति ।
बालः- मातरमुपेत्य मातः ।
एष कोऽपि पुरुषः मां पुत्र इति आलिङ्गति।
शकुन्तला-आत्मगतम् आर्यपुत्र खल्वेषः ।
प्रकाशम् जयतु जयतु आर्यपुत्रः ।
अस्माकं पर्यावरणम्।
या भूमिः यज्जलं यश्च वायुः परितः विद्यते तत्सर्वं मिलित्वा अस्माकं पर्यावरणं कथ्यते ।
यदि सम्यग् अर्जितेन धनेन एतत् सर्वंम् अनुभूयतां तहि वरम्।
अधुना चलचित्रणम् अत्यधिकं विकसितं वर्तते।
जुरासिकपार्क नामकं चलचित्रं प्रागैतिहासिकान् महासरीसृपान् अधिकृत्य निर्मितम् ।
टाइटैनिक नामकं चलचित्रं बृहत्पोतस्य समुद्रे निमज्जनमधिकृत्य निर्मितम्
प्रथमा तपस्विनी- अविनीत ! किं नः अपत्यनिविशेषाणि सत्त्वानि विप्रकरोषि।
स्थाने खलु ऋषिजनेन सर्वदमन इति कृतनामधेयोऽसि ।
राजा- किं नु खलु बालेऽस्मिन् औरस इव पुत्रे स्निह्यति मे मनः।
इति निष्क्रान्ता द्वितीया - सुव्रते ।
भारतवर्षस्य उत्तरदिशायां हिमालयो नाम पर्वतोऽस्ति ।
बालकः ध्रुवः ततः सुरुचिः ईर्ष्यया दर्पेण च ध्रुवं तर्जयित्वा अवदत्- वत्स ! व्र्था एव ते मनोरथः ।
बालकोऽपि ध्रुवः ध्रुवस~ग्कल्पेन सर्वोच्चपदम् अलभत ।
एकविंशः पाठः कस्मिन्-चित् वने चण्डरवः नाम श्रृगालः वसति स्म ।
एकदा सः क्षुधाआ-पीडितः इतस्ततः विचरन् नगर-अन्तरे प्राविशत् ।
तत् पात्रम् नीलीरस-पूर्णम् आसीत् ।
यावत् सः तस्मात् पात्रात् बहिः आगच्छत् तावत् पूर्ण-रूपेण नीलवर्णः अभवत् ।
तत्र तथा-विधम् तम् चण्डरवम् अवलोक्य सर्वे सिंह-व्याघ्र-गज-वाआनर-प्रभृतयः पशवः भयभीताः पलायितुम् च तत्पराः अभवन् ।
तेषाम् भयाकुलानाम् पशूनाम् समीपे गत्वा चण्डरवः अभणत्- यूयम् माम् दृष्ट्वा मा त्रस्यत ।
अहम् वनदेवतया एतस्य वनस्य नृपति-रूपेण नियुक्तः अस्मि ।
सा माम् आदिशत् यत् एतस्मिन् वने पशूनाम् कः अपि नृपः न अस्ति ।
तत्र गत्वा त्वम् तान् पशून् परि-पालय ।
एतत् श्रुत्वा सर्वे पशवः तम् चण्डरवम् प्रणम्य अकथयन्- य आज्ञापयति देवः ।
तत् अनन्तरम् तेन श्रृगालेन सिंह-व्याघ्र-गज-आदयः अमात्य-आदि-रूपेण विविध-कार्येषु नियुक्ताः ।
परम् अन्यैः आत्मीयैः श्रृगालैः सह सः आलाप-मात्रम् अपि न अकरोत् ।
सर्वे च ते श्रृगालाः तेन दूरी-कृताः ।
किम्-चित् काल-अनन्तरम् एकदा सन्ध्या-समये चंडरवः श्रृगाल-समूहस्य कोलाहलम् आकर्णयत् ।
तम् श्रृगाल-रवम् श्रुत्वा सः अपि तथा एव शब्दम् अकरोत् ।
तस्य श्रृगाल-सदृशम् ध्वनिम् श्रुत्वा सिंह-आदयः अपि श्रृगालः अयम् इति ज्ञात्वा तम् खण्डशः अकुर्वन् ।
आत्म-पक्षम् परित्यज्य पर-पक्षेषु यः रतः ।
अस्ः परैः हन्यते मूढः नील-वर्ण-श्रृगाल-वत् ।
युगाब्दः ज्येष्ठमासः सर्व भवन्तु सुखिनः बाल मोदिनी।
करतलरेखाः सुष्ठु अवलोक्य गणयित्वा ,नेत्रे निमील्य किमपि उच्चारयन्त: भूतभविष्यद्वर्तनानविषयान् निवेदयन्ति हस्तसामुद्रिकापण्डिताः।
परं मैलारय्य: ततो अपि महान् सर्वे भवन्तु सुखिनः।
मुखस्य अध्ययनमात्रेण तत्रत्यानां चिह्नानां व्याख्यानं कर्तुं समर्थ: स: ।
परं तेन वर्तमानमात्रम् अधिकृत्य कथ्यते, न तु भूतस्य भविष्यत: वा विषये ।
तत्रापि स: केवलं स्वपत्न्याः सरस्वत्या: मुखम् अध्येतुम् शक्नोति।
तत् तत् दिने दृष्टानि चिह्नानि सूक्ष्मतया परिशीलयन् तत्र जाताभिः रेखाभिः तस्याः अद्यतन मनःस्थितिं निश्चिनोति स:।
यथा- यदि ललाटे तिर्यक् रेखा: दृष्टा: तर्हि अस्वास्थ्यम् , लम्बा: रेखा: दृष्टा: चेत् कोप: नासिका सङ्कुचिता चेत् मात्सर्यम्, कर्णयो: रक्तता दृष्टा चेत् संशय:।
एकदा तेन अपि पराजय: अङ्गीकरणीय: अभवत्।
तत् दिने सरस्वत्या: मुखं तदा तदा जलस्थस्य मीनस्य इव पुनः पुनः उद्घाट्यते स्म पिधीयते स्म च ।
मैलारय्यस्य मुखसामुद्रिकासूच्याम् एतादृशस्य लक्षणस्य तु को अपि अर्थः वर्णित: नासीत् अतः तेन किमपि न ज्ञातम् ।
अन्ततो गत्वा स: धैर्येण तां पृष्टवानेव-अद्य किमभवत् सरसि।
कुत: निरुत्साहिनी दृश्यते भवती ।
गृहगोधिका इव शब्दं कृतवती ।
त्रिवारम् ओष्ठयो: सञ्चालनं कृत्वा आवयोरपि वार्धकं सन्निहितं ननु इति उक्तवती ।
ततश्च पत्युः मुखं तथा अपश्यत् यत् स्वस्य वार्धकप्राप्ते: कारणं सः एव इतिवत्।
विस्मित: अपि मैलारय्यः गृहस्थ आश्रमे मौनमेव सर्वत्र साधनम् इति अनुभवात् मन्यमानः प्रत्युत्तरं किमपि न अवदत् ।
पश्यतु , पुत्रा: प्रौढाः जाताः आरत्या: विवाहो अपि जात: ।
अनन्त: स्वस्य उद्योगे व्यग्र: अस्ति।
अन्ये अपि स्वीयेषु व्यवहारेषु व्यापृता: ।
मयाः निर्धार: कृत: यत् इत: परं मम लक्ष्यं तु अध्यात्मदिशि इति।
यतः पत्न्याः या कापि योजना भवतु नाम सा अतितीक्ष्णा तीव्रपरिणामकारिणी च भवति एव इति अनुभवेन जानाति स्म सः।
काषायवस्त्रं ,कमण्डलु: ,विभूतिः रुद्राक्षमाला, जपातपोजटादिकं च स्मृत्वा एव स: अकम्पत।
किं करणीयमिति चिन्तितवती।
इति कम्पमानेन स्वरेण अपृच्छत् च ।
अस्माकम् अत्युत्तमः अध्यात्मग्रन्थ: क: सरस्वती पृष्टवती।
पत्नी अध्यात्मरता चेत् स्वस्य भोजनस्य का गति: इति महत्यां चिन्तायां पतित: मैलारय्यस्ते उत्तमस्य मध्यमस्य अधमस्य वा ग्रन्थस्य चिन्तने समर्थः न आसीत् ।
तस्य निवृत्तिपर्यन्तं जीवनं त्वरामयं यापितम् आसीत् ।
सर्वदा अर्धपक्वमेव किमपि भुक्त्वा त्वरया एव लोकयानं ग्रहितुं धावति स्म सः ।
परन्तु वर्षद्वयात्तु भोजनविषये सः नितरां तॄप्त: आसीत् ।
द्वादशवादने मृष्टान्नभोजनम् , चतुर्वादने रुचिकर: अल्यापाहार:।
स्वेन अभिलषितं खाद्यं कारयित्वा खादित्वा सन्तृप्त्या निद्राति स्म सः ।
एतादॄशस्य सुयोगस्य अकस्मात् समाप्तिसूचनायां कथं वा स: उद्ग्रन्थस्य विषये चिन्तयेत्।
तस्य श्रवणेन कण्ठपर्यन्तम् आगतः मैलारय्यस्य श्वास: नाभि: गत: ! एतावदेव खलु।
पठतु नाम एकवारं नैव, दशवारं पठतु ।
मम का हानि: इति भावयन् सः उक्तवान्- हेहे।
गीताया: व्याख्यानसहितं नूतनं पुस्तकम् आनयानि किम् ।
सम्पूर्णानन्देन गीतायज्ञे तदेव उपयुज्यते।
पुस्तकं मया पुर्वमेव आनीतम् ।
नाहम् एककिनी एतत् करोमि ।
अन्या: अपि काश्चन अध्यात्मविषये आसक्ता: कारणीया: इति मम आशा ।
अतः प्रतिगुरुवासरं मध्याह्ने त्रिवादने मेलनं निश्चितं अस्ति ।
प्रतिवेशिन्यः परिचिता: सख्य: चेति सर्वा: महिला: आगमिष्यन्ति।
मिलित्वैव गीतापठनं करिष्यते ।
आदौ अस्मद् गृहे।
तदनन्तरं एक एक सप्ताहे एकैकस्या: गृहे इति सरस्वती अवदत्।
तत: गीतावाचनस्य सज्जता मगता सम्भ्रमेण प्राचलत्।
गृहस्य कोणे कोणे स्थिता: धूलिकणा: ऊर्णनाभजालादय: अपसारिता: ।
जवनिका: समीकृत्य स्थापिता:।
अन्त: स्थिता: सुखासनम्, उत्पीठिका , आसन्द: इत्यादय: गृहात् बहि: प्राकारस्य अन्त: तात्कालिकतया आश्रयं प्राप्नुवन्।
मैलारय्य: पत्न्या: सर्वेषु कार्येषु सहकुर्वन् आसीत् ।
परन्तु यदा सरस्वती _ बृहत् आस्तरणं त्रिंशत्संख्याका: स्थालिका: ,चषकाः चमसाश्च भाटकार्थम् आनीयन्ताम् इति आदिष्टवती तदा तु नितरां विस्मित: अभवत्।
भवतु नाम आस्तरणं , परम् अध्यात्मरतानां स्थालिकाचमसादय: कुत: ।
इति प्रष्टुं यद्यपि इच्छा आसीत् तस्य, तथापि मौनेन कलहो नास्ति इति वचनम् अनुसृत्य तया आदिष्टम् सर्वम् आनीतवान् स:।
तत:स्वयं च तत् दिने सार्धत्रिवादने एव सार्वजनिकवाचनालयं गत्वा उपविष्ट:।
यथाकालं गृहास्यान्त: सम्मिलिता: गीतावाचनकर्त्र्य: ।
प्रकोष्ठे उत्पीठिकाया: उपरि स्थापित: अलङ्कृत: कृष्ण: सर्वाभि: नतः ।
भगवत: पुरत: ज्वालिता दर्बारगन्धविर्तिका सुगन्धं विकिरति स्म।
नैवेद्यरुपेण समर्पणाय पुरत: संस्थापितं शाकान्नं जामूनखाद्यं च सर्वा: सकुतूहलम् अपश्यन् ।
अधुना सर्वा: सम्पूर्णानन्दस्य गीतायज्ञशैलीम् अनुसृत्य एककण्ठेन ॐ इति प्रणवस्य उच्चारणं कुर्वत्य: ध्वनिम् अवरोहणात् तारकं प्रति तथा नीतवत्य: यत् श्रुत्वा गृहसमीपस्था: कमपि अपायसूचकं भयङ्करं ध्वनिं मतवन्त: ।
एवं निश्चितम् आसीत् यत् महिलाः पठन्ति इत्यत: गीताया: मन्त्रवद् पठनं न भवेत्, अपि तु गीतवत् रागेण गातव्यम् इति ।
परन्तु तथा गानावसरे तत्र उपस्थिताभिः अष्टाविंशत्या महिलाभि: अष्टाविंशतिं श्रुती: आश्रित्य गीतम्।
तस्य परिणामतः गीताया: प्रथमाध्यायस्य वाचनसमाप्तिवेलायां मैलारय्यस्य गृहस्य पुरत: अस्मिन् गृहे कोऽपि अनर्थ: प्रवृत्त: स्यात्; सन्तापसूचनं वा अस्माभिः कर्तव्यम् इति धिया शतश: जना: सम्मिलिताः ।
तदा सरस्वती बहिः आगत्य प्रवृत्तं निवेद्य तान् जनान् प्रेषयितुमपि यत्नम् अकरोत्।
एतादृशेभ्य: अल्पक्लेशेभ्य: सरस्वती न विचलिता अभवत्।
तस्या: तु कार्य साधनच्छलं दृढम् आसीत् ।
सा सप्ताहे एकवारं पत्यु: पुत्राणां च कृते पथ्यभोजनं कृत्वा परिवेष्य अल्पाहारम् असज्जीकृत्य एव गृहात् निर्गच्छति स्म गीतापारायणाय किमर्थं मम एष: उपवास: ।
इति प्रष्टव्यं इति चापलं मैलारय्यस्य ।
परं सरस्वती इदमिदानीं अस्मिन् लोके एव नास्ति इतिवत् व्यवहरति स्म ।
किमपि पृष्टं चेदपि कर्मण्यवाधिकारस्ते ।
इति वा वांसासि जीर्णानि ।
इति वा गीताया: पङ्क्तिं वदन्ती उत्तरं यच्छति स्म।
अतः तया सह आलापप्रयत्नमेव त्यक्तवान् मैलारय्यः।
चत्वारः सप्ताहाः अतीता: मैलारय्यस्य शरीरभारः स्वयमेव न्यूनतां गत:।
पुत्राः तु कामत्-अल्पाहारगृहम् अवलम्ब्य सुखेन आसन् ।
एतत् मध्ये कदाचित् अकस्मात् सरस्वत्याः बहिर्गमनं स्थगितम् अभवत् ।
ततः सप्ताहत्रयं यावत् तया गीतावाचनं यदा स्वगृहे एव व्यवस्थापितं ,न तु अन्यत्र तदा तु गृहे सर्वैः सन्देहगन्ध: आघ्रात: ।
पुत्रा: परस्परं मुखं पश्यन्त: दृष्टिसङ्केतेन एव तत् दिने चलनचित्रदर्शनाय गमनं निश्चितवन्त: ।
मैलारय्यस्तु परमप्रियाम् अपि मद्याह्ननिद्रां परित्यज्य दिशम् अजानन् इव इतस्तत: अटति स्म ।
एकदा गुरुवासरे प्रात: उत्थाय सरस्वती बहूनि पुस्तकानि एकस्य उपरि एकं चेति सम्यक् स्थापयित्वा रज्ज्वा बन्धनं कृतवती ।
समानाकाराणि तानि पुस्तकानि दृष्टवत: मैलारय्यस्य संशय: उत्पन्न: ।
स: कुतूहलेन अपृच्छत्- कानि एतानि पुस्तकानि।
रज्ज्वा बद्ध्वा स्थापितवती ।
एतानि उपरि अट्टे स्थापयतु।
अद्य आरभ्य गीतावाचनं नैव भवति - सरस्वती उवाच।
महता उत्साहेन आरब्धस्य आध्यामिकसत्कारस्य अल्पायुस्त्वस्य कारणानि विलम्बेन ज्ञातानि ।
सदस्यासु काश्चन् गीतापुस्तकानि न क्रीतवत्य: इति ।
सरस्वत्या एव विंशतिं प्रतिकृती: क्रीत्वा वितीर्णा: इति ।
आरम्भदिनेषु यथासमयम् आगता: अपि सदस्या: दिनेषु गच्छ्त्सु प्रसादवितरणसमये एव आगच्छन्ति स्म इति तन्नाम तासां लक्ष्यं तु तत्र वितीर्यमाणप्रसादविषये, न तु गीता विषये ! श्लोकाध्ययनापेक्षया खाद्यपेयानां निर्माणे एव स्पर्धा अधिका जाता ।
अत: व्ययः अपि अत्यधिकः जातः।
तादृशम् अतिरिक्तं व्ययभारं वोढुम् अनिच्छन्त: तासां पतयः पत्नी: आक्षिप्तवन्त: ।
अत: ता: सर्वा: गृहे एव स्थितवत्य: इति ।
अन्ततो गत्वा अध्ययनं अनुवर्तयितुं सरस्वत्या स्वगृहे एव प्रतिसप्ताहं कक्ष्यां व्यवस्थापयन्त्या प्रयत्न: कृत: ।
परन्तु सोऽपि विफलः जात: इति ।
एतां चिटिकां स्वीकरोतु ।
अत्र यत् लिखितं तदनुसृत्य सर्वाभ्य: धनं प्रापयतु।
सर्वस्य उत्तरदायित्वं मम एव आसीत् खलु इति सरस्वती पतिम् आदिदेश।
मैलारय्य चिटिकाम् अपश्यत्।
सूक्ष्मावलोकनेन स: ज्ञातवान् यत् सा सा आवलिः आसीत् यत्र यदा मातरः अध्यात्मनिरताः आसन् तदा बहिः क्रीडद्भि: तदपत्यै: भञ्जितानां वातायनकाचकानां पातितानां उद्यान- व्रतीनां मोचितानां पञ्जरस्थशुकानां, नाशितानां पुष्पकुण्डानां तादृशानाम् अन्येषां वा मूल्यपूरणाय प्रत्यर्पणीयस्य धनस्य विवरम् अस्ति ।
मैलारय्यः दीर्घं नि:श्वसन् यावत् धनस्यूते विद्यमानं धनं गणितवान् तावत् कोणे उत्पीठिकायां स्थित: कृष्णः स्मयमानः आसीत्
एकस्मिन् आश्रमे ॠषिः धौम्यः शिष्यैः सह वसति स्म ।
गुरू धौम्यः आरूणिम् आहूय अवदत्-आरूणे! धान्यक्षेत्रं गच्छ ।
आश्रमे गुरूः धौम्यः चिन्तितोऽभवत् ।
दूरात् धौम्यः आरूणिम् आह्वयत् ।
पूर्णतया आर्द्रं कर्दमाक्तं च आरूणिं दृष्ट्वा धौम्यस्य हृदयं स्नेहेन आर्द्रमभवत् ।
तेषां वचनानि श्रुत्वा भासुरकोऽवदत् -यदि यूयम् एवं वदथ तर्हि भवतु तथा ।
परन्तु यदि कस्मिंस्चिद् दिवसे मम भोजनाय एकः पशुः नागमिष्यति तर्हि अहं सर्वेषां पशूनां वधं करिष्यामि ।
सः अचिन्तयत् - यदि मम मरणं निश्चितमस्ति तर्हि अहं मन्दं मन्दं गच्छामि ।
बुधिर्यस्य बलं तस्य निर्बुद्धेस्तु कुतो बलम् ।
तस्य तादृशं वचनमाकर्ण्य मित्रशर्मा अजम् `अयं कुक्कुर इति मत्वा भूमौ अक्षिपत् अगच्छत् च ।
शिवस्य महत्तां श्रुत्वा सः शिवरात्रौ व्रतम् । केवलं कल्पितं सुखम् ।
काश्मीरस्य रमणीयं सौन्दर्यं कस्य चित्तं न हरति ।
गुरूभक्तः आरूणिः बालकः ध्रुवः द्वाविंशः पाठः।
काठियाड़-प्रान्तस्य टंकारा-नामके ग्रामे मूलशङ्करस्य जन्म अभवत् ।
अस्य जनकस्य नाम अम्बाशङ्करः आसीत् ।
अष्टमे वर्षे मूलशङ्करस्य यज्ञोपवीत-संस्कारः अभवत् ।
अस्य स्मरण-शक्तिः अद्भुता आसीत् ।
चतुर्दशेवर्षे सः यजुर्वेद-संहिताम् कण्ठस्थाम् अकरोत् ।
शिवस्य महत्ताम् श्रुत्वा सः शिवरात्रौ व्रतम् अकरोत् ।
सः तस्याम् रात्रौ न सुप्तः ।
तदा देवालये सः अपश्यत् यत् शिव-मूर्तिम् परितः मूषकाः अकूर्दन् तत्र च पतितान् तण्डुलान् अखादन् ।
एतत् दृष्ट्वा मूलशङ्करस्य श्रद्धा अनश्यत् ।
अयम् वृत्तान्तम् तस्य जीवने महत्त्वपूर्णः आसीत् ।
यदा मूलशङ्करः षिडशवर्शीयः आसीत् तदा तस्य चतुर्दश-वर्षीया अनुजा रुग्णा अभवत् ।
यदा सः नवदश-वर्शीयः अभवत् आअतदा तस्य पितृव्यः विषूका-नामकेन रोगेणआक्रान्तः अभवत् मृतः च ।
शिवलिङ्गस्य उपरि मूषकाणाम् कूर्दनेन जीवनस्य च अस्थिरतया मूलशङ्करस्य हृदये वैराग्यस्य भावना उत्पन्ना अभवत् ।
अस्य वैराग्यस्य भावनाम् ज्ञात्वा परिवारस्य सदस्याः मूलशङ्करस्य विवाहस्य चिन्ताम् अकरोत् ।
एतत् ज्ञात्वा एकविंशति-वर्षीयः मूलशङ्करः गृहम् अत्यजत् ।
१८६०तमे वर्षे नवम्बर-मासस्य चतुर्दशतारिकायाम् सः मथुरा-नगरे गुरोः विरजानन्दस्य समीपम् अगच्छत् विद्या-अध्ययनम् च अकरोत् ।
महर्षिः दयानन्दः सरस्वती मुम्बई-नगरे १८५७तमे वर्षे विधि-पूर्वकम् आर्यसमाजस्य स्थापनाम् अकरोत् ।
शीघ्रम् एव महर्षि-दयानन्दस्य प्रयत्नैः उत्तर-भारते प्रसारः अभवत् ।
आर्यसमाजः समाजे प्रचलितान् अन्धविश्वासान् अस्पृष्यताम् अविद्याम् च भारतवर्षात् बहिः-कर्तुम् र्पयत्नम् अकरोत् ।
महर्षिः दयानन्दः येषाम् सिद्धान्तानाम् प्रचारम् अकरोत् ते अस्र्वे सत्यार्थप्रकाश-नामके ग्रन्थे उल्लिखिताः सन्ति ।
सः संस्कारविविधम् अपि अलिखत् ।
एतावत् महत् कार्यम् कृत्वा १८८३तमे वर्षे एषः महर्षिः ईश्वरम् स्मरन् स्वदेहम् अत्यजत्।
अद्य सुब्रह्मण्यस्य मनः स्वस्थं न आसीत्।
पूजां कुर्वत: अपि तस्य मन: अन्यद् एव चिन्तयति ।
चन्दनपेषणं जलेन कर्तव्यम्; परन्तु सः दुग्धेन कृतवान् ।
अभिषेकाय उपयोक्तव्यस्य जलस्य स्थाने तैलम् उपयोक्तुम् उद्युक्त: अभवत्।
गतसप्ताहात् सुब्रह्मण्यस्य स्थिति: एतादृशी एव अस्ति।
नितरां दिग्भ्रान्त: इव दृश्यते सः ।
मन्दिरे अद्यत्वे बहबः जनाः न भवन्ति अतः तस्य इयम् अवस्था केन अपि न लक्षिता ।
ग्रामस्य एकमात्रं मन्दिरं एतत् ।
स्वर्णाम्बिका अत्र प्रधानदैवतम्।
सुब्रह्मण्यः अत्र अर्चक: ।
उत्सवदिनेषु मन्दिरे जनानां सम्मर्दः भवति ।
तादृशेषु दिनेषु दक्षिणारूपेण किञ्चित् अधिकं धनं प्राप्नोति सः।
अन्येषु दिनेषु अङ्गुलिगणनीयाःएव मन्दिरम् आगच्छन्ति ।
तदा तु भगवती स्वर्णाम्बिका अर्चक: सुब्रह्मण्यः च परस्परं सहायौ ।
मन्दिरम् एव सुब्रह्मण्यस्य द्वितीयं गृहम्।
स्वर्णाम्बिका च द्वितीया माता ।
तया सह भाषमाणः एव तिष्ठति स: ।
वर्षद्वयात्पूर्वं सुब्रह्मण्यस्य पिता दिवङ्गतः ।
तदा ग्रामीणाः एव तं पितु: स्थाने मन्दिरस्य अर्चक रुपेण नियुक्तवन्तः ।
न केवलं अर्चकस्य ,अपि तु सेवकस्य , व्यवथापकस्य च इति मन्दिरस्य समस्तम् अपि कार्यजातं स: एव निर्वहति ।
तत्सर्वं स्वधर्मं मत्वा निर्दोषम् आचरति स: ।
विधवा माता सुब्रह्मण्येन सह निवसति तयोः वास-वस्त्र-भोजन आदिव्यवस्था मन्दिरपक्षत: एव निरुह्यते ।
अन्यत् किमपि ताभ्यां नैव कांक्षितम् आसीत् ।
अधुना अपि स: यत् कृतवान् तत् अपि स्वार्थाय न खलु।
किं सा भगवती स्वर्णाम्बा तत् ज्ञातवती।
गते शुक्रवासरे ताभ्यां दम्पतिभ्याम् आगतम् आसीत्।
सुब्रह्मण्यः सन्तुष्टः अभवत्।
धनिकौ तौ दम्पती ।
तादृशा: तु कदाचित् एव मन्दिरम् आगच्छन्ति ।
स उत्साहं सुब्रह्मण्यः मन्दिरस्य इतिहासं वर्णितवान् - विजयनगरराजै: निर्मापितम् एतत् मन्दिरम् ।
पञ्चशत अधिकवर्षेभ्यः पुरातनम्।
स्वर्णाम्बिका अत्रत्या आराध्या देवी ।
वरदहस्ता सा शरणम् आगतान् पुत्रान् इव रक्षति पोषयति च ।
कन्यायाः विवाहार्थं यदि अत्र प्रार्थना क्रियते तर्हि अनतिकालेन एव तस्याः विवाहः भविष्यति।
सुब्रह्मण्यस्य सम्भाषणं तयो: मन: आकर्षत् ।
पतिः उक्तवान्- एतत् तु शुभशकुनम् एव ।
आवयोः पुत्र्याःविवाह निश्चितः अस्ति ।
वर: अत्र समीपस्थे ग्रामे निवसति।
विवाहविषयकवार्तालापार्थम् एव आवाभ्यां तस्य गृहं प्रति गम्यते अधुना।
मध्ये भाग्यवशात् स्वर्णाम्बिकाया: दर्शनभाग्यं प्राप्तम्।
क्षणम् विरम्य पुनः उक्तवान्- यद्यपि भगवत्याः विशेषपूजा कारणीया आसीत् ।
परन्तु अधुना मम समय: नास्ति ।
अत: भवान् एव मम नाम्ना देव्याः स्वर्णाम्बिकायाः निमित्तं सुवर्णमाङ्गल्यं दुकूलवस्त्रं च क्रीत्वा ताम् अलङ्करोतु ।
अन्यत् अपि यत् अपेक्षितं तत् अपि करोतु।
विशेषपूजां च करोतु ।
एवम् उक्त्वा रुप्यकाणां बन्धमेकं तस्य ह्स्ते संस्थाप्य सः पत्न्या सह ततः निर्गतः एव।
सुब्रह्मण्यः आश्चर्येण गच्छन्तं तम् एव पश्यन् आसीत्।
भारतस्य स्वतन्त्रतासङ्ग्रामे गान्धिमहोदस्य अनुयायिषु राजेन्द्रमहोदयः विशिष्टः आसीत् ।
सः निष्ठावान्, उत्साही परिश्रमी च स्वतन्त्रतासङ्ग्रामी आसीत् ।
१९२१ ईसवीयस्य असहयोगान्दोलने १९४२ ईसवीयस्य भारतं मुञ्च-आन्दोलने अन्येषु स्वतन्त्रतान्दोलनेषु च सः बहुवारं कारावासमपि असहत् ।
१९४७ ईसवीये यदा देशः स्वतन्त्रोऽभवत् तदा राजेन्द्रमहोदयः प्रथमः खाद्यमन्त्री अभवत् ।
ततः सः देशस्य प्रथमराष्ट्रपतिपदं चालङ्कृतवान् ।
२८ फरवरी १९६३ दिनाङ्के तस्य देहावसानभवत् ।
राजेन्द्रप्रसादः स्वभावेन सरलः मधुरभाषी चासीत् ।
सः भारतीयसंस्कृतेः प्रशंसकः संवर्धकश्च आसीत् ।
सरलं जीवनं उच्चः विचारः इत्येतस्य सः प्रत्यक्षं उदाहरणमासीत्
तेन आजीवनं भारतीयं वस्त्रं धारितम् ।
सत्यं सरलता च तस्य जीवनमन्त्रौ आस्ताम् ।
एतस्य महापुरूषस्य महती देशसेवा उत्तमं च चरित्रं सर्वैरस्माभिः अनुकरणीयमेवास्ति ।
दिनेशस्य पत्रम् प्राप्तं तव पत्रम् ।
कुशलमं विज्ञाय परं प्रसीदामि ।
अत्रापि सर्वं कुशलमस्ति ।
मित्र ! तुभ्यं संस्कृतं कथं न रोचते ।
भाषासु संस्कृतं मधुरं, प्राचीनतमं वैभवमयं च ।
भारतीया संस्कृतिः संस्कृतम् अवलम्बते ।
यः संस्कृतं न जानाति सः कथं भारतं ज्ञातुं समर्थः भविष्यति ।
मित्र ! विश्वसाहित्ये संस्कृतस्य गौरवमयं स्थानमस्ति ।
संसारस्य सर्वश्रेष्ठनि अनेकानि पुस्तकानि संस्कृते लिखितानि सन्ति ।
वेदाः, उपनिषदः, महाभारतम्, रामायणम्, गीता, पञ्चतन्त्रम् आदयः अनेकाः ग्रन्थाः जगतः आकर्षणस्य केन्द्रम् ।
संस्कृतम् अध्यात्मविद्यायाः निधानम् अस्ति ।
अनेके वैदेशिकाः अपि आत्मज्ञानाय इदानीं संस्कृतं शिक्षन्ते ।
संस्कृतभाषा बहूनां भारतीयभाषाणां जननी अस्ति ।
किमधिकेन, भारतीया रीतिः, नीतिः, आचारः, व्यवहारः, ज्ञानं विज्ञानं च सर्वमत्र मूलरूपेण विद्यते ।
अद्युना सङ्गणक-कार्येष्वषि संस्कृतस्य उपयोगिता अनुभूयते ।
अतएव, वयं संस्कृतम् अवश्यं पठेम ।
पूज्यपादेषु प्रणामाः ।
अनुजेभ्यः स्वस्तिः अस्तु ।
पत्रोत्तरं शीघ्रं देयम् ।
दुर्गापूजा हिन्दूनां महोत्सवोऽस्ति ।
शरत्काले आश्विनमासे इयं पूजा सम्पूर्णे भारते श्रद्धया आनन्देन च सम्पादिता भवति ।
दुर्गापूजायाः विषये अनेकाः कथाः प्रचलिताः सन्ति ।
रावणेन सह युद्धात् पूर्वं श्रीरामः दशदिनानि यावत् दुर्गायाः पूजां कृतवान् ।
तस्याः प्रसादेन सः रावणं हतवान् लङ्कायां विजयं प्राप्तवान् च ।
तस्य विजयस्य स्मरणाय प्रतिवर्षम् इयं दुर्गापूजा अनुष्ठिता भवति ।
अनेकेषु स्थानेषु प्रतिवर्षम् अस्मिन्नवसरे रामलीलायाः प्रदर्शनं विजयादशमी कथ्यते ।
अपरे वदन्ति यत् अस्यां दशम्यां तिथौ देवी दुर्गा महिषासुरनामकं राक्षसं हतवती ।
अतः सर्वत्र दुर्गायाः महिषमर्दिनी प्रतिमा प्रतिष्ठिता पूजिता च भवति ।
देवीप्रतिमाः पूजास्थलानि चोत्तमरीत्या सज्जितानि भवन्ति ।
जनाः दुर्गायाः स्तवान् पठन्ति हवनं कुर्वन्ति च ।
बहुषु स्थलेषु संगीतनृत्यादयः मनोरञ्जकाः कार्यक्रमाः आयोजिताः भवन्ति ।
जनाः नूतनानि वस्त्राणि धारयन्ति ।
विविधानि मधुराणि खादन्ति खादयन्ति च ।
दशम्यामेव दुर्गायाः प्रतिमाः जले विसर्जिताः भवन्ति ।
हिन्दूनां मतेन दुर्गा आदिशक्तिः जगज्जननी चास्ति ।
तस्याह् प्रसादेन अधर्मः नश्यति धर्मः जय्ति च ।
एतया पूजया जनेषु धार्मिकभावना, आत्मविश्वासः, उत्साहः भ्रातृभावश्च संवर्धिताः भवन्ति ।
देवी दुर्गा विजयस्य प्रतीकम् अस्ति ।
एकस्मिन् पर्वते एकः विशालः शाल्मलीवृक्षः आसीत् ।
तत्र एको जरद्गवो नाम वृद्धः गृध्रः वसति स्म ।
अन्य खगाः तस्मै जरद्गवाय स्वाहारात् किञ्चित् यच्छन्ति स्म ।
सोऽपि खगशिशूनां रक्षणं करोति स्म ।
एकदा दीर्घकर्णो नाम एकः मार्जारः खगशिशून् खादितुं तत्रागतवान् ।
तं दृष्ट्वा शिशवः भयेन कोलाहलं कृतवन्तः ।
तत् श्रुत्वा जरद्गवः मार्जारं पृष्टवान्- कः त्वम् ।
अत्र कथम् आगतवान् ।
सोऽवदत्- अहं मार्जारः ।
गृध्रोऽवदत्-मार्जाराः मांसप्रियाः भवन्ति।
अत्र पक्षिशावकाः निवसन्ति ।
अतः दूरं गच्छ , अन्यथा त्वां मारयिष्यामि ।
मार्जारोऽवदत्-अहं गङ्गायां नित्यं स्नात्वा अहिंसाव्रतम् आचरामि ।
ब्झवान् अतीव धर्मपरायणः इति जानामि ।
अतोऽत्र धर्मवार्तां श्रोतुम् आगतवान् अस्मि ।
अस्ति मम विचारः- अहिंसा परमो धर्मः ।
गृध्रस्य मनसि विश्वासः जातः ।
ततः सः मार्जारः प्रतिदिनं खगशिशून् कोटरं नीत्वा खदति स्म ।
क्रमशः शिशूनाम् अभावेन चिन्तिताः खगाः इतस्ततः अन्वेषणं कृतवन्तः ।
ते वृक्षकोटरे अस्थीनि दृष्टवन्तः ।
ते चिन्तितवन्तः यत् जरद्गवः एव शिशून् खदितवान् ।
अतः मिलित्वा ते तं जरद्गवं हतवन्तः ।
अत एव कथ्यते-।
जयति एकबुद्धिः।
कस्मिंश्चित् जलाशये द्वौ मीनौ निवसतः स्म- एकः शतबुद्धिः अपरः सहस्रबुद्धिः च ।
तयोः एकबुद्धिर्नाम मण्डूकः मित्रमासीत् ।
ते त्रयोऽपि प्रतिदिनं कञ्चित् कालं परस्परं वार्तालापस्य सुखम् अनुभवन्ति स्म ।
एकदा सूर्यास्तसमये केचन धीवराः जलाशयस्य तटम् आगतवन्तः ।
तेष्वेकः अवदत्- अहो! अस्मिन् जलाशये बहवः मीनाः सन्ति जलं स्वल्पं च ।
अतः प्रभाते आगत्य सर्वान् नेष्यामः ।
एवं विचार्य ते स्वगृहमगच्छन् ।
एवं श्रुत्वा तानि मित्राणि मिथः विचारमकुर्वन् ।
मण्डूकोऽवदत्-भो शतबुद्धे! श्रुतं धीवरोक्तं भवता ।
तत् किमत्र करणीयम्- पलायनम् अथवावस्थानम् ।
यदुचितं तदद्य एव कर्तव्यम् ।
एतत् श्रुत्वा सहस्रबुद्धिः विहस्योक्तवान्- भो मित्र ! न भेतव्यम् ।
अहं जले पलायनस्य बहुविधं कौशलं जानामि ।
यदा धीवराः आगमिष्यन्ति तदाहं त्वामपि बुद्धिबलेन रक्षयिष्यामि ।
तत् आकर्ण्य शतबुद्धिरकथयत् -भोः ! साधु उक्तं भवता ।
जन्मस्थानं विहाय नान्यत्र गन्तव्यम् ।
मण्डूकोऽवदत् -भद्रौ ! मम तु एका एव बुद्धिः ।
सा इदानीं पलायनम् इच्छति ।
अतोऽहम् अद्यैव भार्याया सह अन्यं जलाशयं गच्छामि ।
धीवराः अपि प्रभाते आगतवन्तः ।
ते मत्स्यान्, कूर्मान्, मण्डूकान् कर्कटादीन् च जलचरान् गृहीतवन्तः ।
पलायने विफलौ शतबुद्धिः सहस्रबुद्धिश्च धीवराणां जाले पतितौ धृतौ च ।
इदानीं शतबुद्धिः धीवरस्य मस्तके वर्तते सहस्रबुद्धिः तस्य हस्ते लम्बते च ।
एतद् दृष्ट्वा एकबुद्धिः मण्डूकः स्वप्रियां वदति- प्रिये ! पश्य पश्य ।
भारतम् अस्माकं देशः अस्ति ।
अस्य उत्तरदिशायां पर्वतराजः हिमालयः मुकुटमणिः इवास्ति ।
दक्षिणदिशायां हिन्दमहासागरः भारतस्य चरणौ प्रक्षालयति ।
पूर्वदिशायां बङ्गोपसागरः पश्चिमदिशायाम् अरबसागरः स्तः ।
अत्र गंगा, यमुना, नर्मदादयः नद्यः प्रवहन्ति ।
हरितानि कृषिक्षेत्राणि, सुदीर्घाः पर्वतमालाः, विशालानि वनानि प्रभूताः खनिजपदार्थाः चास्य देशस्य समृद्धि प्रकटयन्ति ।
भारतं बहुप्राचीनः देशः अस्ति ।
अत्र हि विश्वप्रसिद्धाः वेदाः, पुराणानि, रामायणम्, महाभारतम्, आयुर्वेदादयः ग्रन्थाः रचिताः आसन् ।
अस्मिन् देशे वाल्मीकि कालिदासादयः महाकवयः आसन् ।
पद्मिनी-लक्ष्मीबाईसमानाः वीराङ्गनाः गान्धी-सुभाषादयः राष्ट्रनायकाः चासन् ।
आर्यभट्ट-जगदीशचन्द्रबसु सदृशाः वैज्ञानिकाः, विवेकानन्द-दयानन्दतुल्याः संस्कारकाः अपि अत्रैव अभवन् ।
इदानीम् अपि भारतीयाः विविधेषु क्षेत्रेषु अग्रेसराः सन्ति ।
भारते अनेके मुनयः अभवन् ।
तेषां मुनीनाम् अध्यात्मविद्यायां निविष्टं ज्ञानम् आसीत् ।
सत्यमेव जयते भारतस्य आदर्शवाक्यम् अस्ति ।
अस्य राष्ट्रियः ध्वजः त्रिरङ्गम् अस्ति ।
जनगणमन एतस्य राष्ट्रगानम् वन्दे मातरम् राष्ट्रगीतम् च अस्ति ।
भारतस्य राजधानी दिल्ली अस्ति ।
भारते अनेकतायाम् एकता अस्ति ।
एतत् भारतवर्षं विश्वे जयतु ।
केवलं कल्पितं सुखम् ।
एकः भिक्षुकः आसीत् ।
सः प्रतिदिनं भिक्षाटनं करोति स्म ।
भिक्षया सञ्चितेन धनेन सः गोधूमचूर्णं क्रीणाति स्म ।
सः अतीव कृपणः आसीत् ।
अतः तत् चूर्णम् अभुक्त्वा एकस्मिन् मृद्‍घटे सञ्चिनोति स्म ।
एषः घटः तस्य शय्यायाः पार्श्वे एकस्मिन् नागदन्ते लम्बमानः आसीत् ।
एकदा सः शय्यायां लम्बायमानः अचिन्तयत्-शीघ्रमेव गोधूमचूर्णेन अहं घटं पूरयिष्यामि ।
चूर्णपूरितं घटं हट्टं नेष्यामि ।
तत्र सम्पूर्णं चूर्णं विक्रेष्यामि ।
तेन प्रभूतं धनम् आगमिष्यति ।
तेन धनेन एकां धेनुं क्रेष्यामि ।
धेनोः पर्याप्तं दुग्धं भविष्यति ।
दुग्धस्य बिन्दुमपि विना मूल्येन कस्मै अपि न दास्यामि ।
सर्वं दुग्धं विक्रेष्यामि ।
दुग्धस्य विक्रेयेण यत् धनम् आगमिष्यति तेन एकं सुन्दरं भवनं निर्मास्यामि ।
ततः विवाहं करिष्यामि ।
सुखेन निवसिष्यामि ।
भिक्षुकः अग्रे अचिन्तयत्-कदाचित् मम भार्या स्वपितृगृहं गन्तुं वदिष्यति ।
अहं निषेधं करिष्यामि ।
सा अधिकं अनुनयं करिष्यति, वारं वारं तदर्थं वदिष्यति ।
अहं क्रुद्धः भविष्यामि ।
क्रोधेन अहं ताम् अबाध्यां पत्नीं पादेन ताडयिष्यामि ।
एवं विचिन्तयन् सः भिक्षुकः तत् चूर्णपूरितं घटमेव पादेन अताडयत् ।
मृद्‍घटः भग्नः गोधूमचूर्णं च भूमौ विक्षिप्तम् ।
काल्पनिकस्य सुखस्य मूलमेव नष्टम् ।
एवमेव निरूद्यमस्य जनस्य केवलं कल्पितं सुखं दुःखाय एव भवति ।
उद्यमेन हि सिध्यन्ति कार्याणि न मनोरथैः ।
गुरुर्ब्रह्मा गुरुर्विष्णुः गुरुर्देवो महेश्वरः ।
गुरुः साक्षात् परब्रह्म तस्मै श्रीगुरवे नमः ।
मूकं करोति वाचालम्, पङ्गुं लङ्घयते गिरिम् ।
यत्कृपा तमहं वन्दे, पर्मानन्द-माधवम् ।
विद्या ददाति विनयं, विनयाद् याति पात्रताम् ।
पात्रत्वाद् धनम् आप्नोति, धनाद् धर्मं ततः सुखम् ।
अभिवादन्शीलस्य नित्यं वृद्धोपसेविनः ।
चत्वारि तस्य वर्धन्ते आयुर्विद्या यशो बलम् ।
अपूर्वः कोऽपि कोशोऽयं विद्यते तव भारति ।
व्ययतो वृद्धिमायति क्षयमायति सञ्चयात् ।
यस्य बुद्धिर्बलं तस्य।
कस्मिंस्चिद् वने भासुरकः नामः सिंहः अवसत् ।
सः प्रतिदिनम् अनेकेषां पशूनां वधम् अकरोत् ।
एकदा वनस्य सर्वे पशवः तस्य सिंहस्य समीपमगच्छन् अवदत् च - मृगेन्द्र ! त्वं किमर्थं पशूनां वधं करोषि ।
यदि एकेनैव तव तृप्तिर्भवति वयं स्वयमेव तव भोजनाय प्रतिदिनम् एकं पशुं प्रेषयिष्यामः ।
तेषां वचनानि श्रुत्वा भासुरकोऽवदत् -यदि यूयम् एवं वदथ तहि भवतु तथा ।
परन्तु यदि कस्मिंस्चिद् दिवसे मम भोजनाय एकः पशुः नागमिष्यति तहि अहं सर्वेषां पशूनां वधं करिष्यामि ।
ततः प्रभृति प्रतिदिनम् एकः पशुः सिंहस्य भोजनाय तस्य समीपमगच्छत् ।
एकदा एकस्य शशकस्य वारः आसीत् ।
सः अचिन्तयत् - यदि मम मरणं निश्चितमस्ति तहि अहं मन्दं मन्दं गच्छामि ।
सः शशकः मार्गे एकं कूपमपश्यत् ।
तस्मिन् कूपे स्वप्रतिबिम्बं दृष्ट्वा सः एकम् उपायमचिन्तयत् ।
अथ सः शशकः तस्य सिंहस्य समीपे विलम्बेन अगच्छत् ।
क्षुधापीडितः भासुरकः तं दृष्टवा क्रुद्धोऽभवत् अपृच्छत् च - किमर्थं त्वं विलम्बेन आगतोऽसि ।
प्रातः अहमवष्यमेव सर्वेषां पशूनां वधं करिष्यामि ।
शशकः विनयेन अवदत् -मृगराज ! अत्र अहम् अन्येषां च पशूनां दोषो नास्ति ।
अहं तु पञ्चशशकैः सह तव समीपे आगन्तुं प्रवृतः आसम् ।
परं मार्गे एकः अपरः सिंहः अस्मान् अमिलत् अवदत् च -अहमस्य वनस्य नृपः अस्मि ।
अतः अहं युष्मान् भक्षयिष्यामि ।
अहं तमवदम् - अस्य वनस्य नृपस्तु भासुरकः नाम सिंहः अस्ति ।
सः अद्य अस्मान् भक्षयिष्यति ।
एतत् श्रुत्वा सः सिंहः अतिक्रुद्धोऽभवत् ।
अहं तु पुनः आगमिष्यामि इति शपथं कृत्वा अत्र आगतोऽस्मि ।
एतदाकर्ण्य भासुरकः क्रोधेन अवदत् -सः अपरः सिंहः कुत्र वसति ।
तं शीघ्रं मह्यं दर्शय ।
तदा सः शशकः भासुरकमेकस्य कूपस्य समीपे अनयत् अकथयत् च - अस्मिन् कूपे सः सिंहः वसति।
भासुरकः तस्मिन् कूपे स्वप्रतिबिम्बं दृष्ट्वा अयम् अपरः सिंहः इति मत्वा उच्चैः अगर्जत् ।
स्वशब्दस्य प्रतिध्वनिं श्रुत्वा सः तस्मिन् कूपे अकूर्दत् प्राणान् च अत्यजत् ।
बुधिर्यस्य बलं तस्य निबुद्धेस्तु कुतो बलम् ।
पश्य सिंहो मदोन्मतः शशकेन निपातितः ।
सूर्यः प्रातःकाले पूर्वस्यां दिशायां उदेति ।
प्रातःकाले सूर्यस्य प्रकाशः अन्धकारम् अपनयति ।
तदा प्रकृतेः शोभा अतीव रमणीया भवति ।
शीतलः सुगन्धः च समीरः वहति ।
खगाः वृक्षेषु मधुरं कुजन्ति ।
उपवनेषु पुष्पाणि सरोवरेषु च कमलानि विकसन्ति ।
विकसितानां पुष्पाणामुपरि स्थित्वा भ्रमराः गुञ्जन्ति ।
आश्रमेषु मुनयः स्नानं कृत्वा सूर्यं नमन्ति ईश्वरं च भजन्ति ।
ग्रामेषु कृषकाः प्रातराशं कृत्वा हलसहितान् बलीवर्दान् नीत्वा क्षेत्राणि प्रति गच्छन्ति ।
जनाः उपवनेषु भ्रमणं कुर्वन्ति ।
छात्राः विद्यालयं गच्छन्ति ।
ते तत्र पाठान् पठन्ति लेखान् च लिखन्ति ।
अस्माकं जीवने सूर्यस्य अत्यधिकं महत्त्वमस्ति ।
अस्यैव प्रकाशे सर्वः व्यवहारः प्रचलति ।
दिनपति-रवि-दिनमणि-आदित्य-भास्कर-दिनेश-इत्यादीनि अस्य अनेकानि अभिधानानि सन्ति।
गायत्रीमन्त्रः अस्यैव स्तुतिं करोति ।
महात्मनः गान्धिनः जन्म १८६९ तमे वर्षे अक्तूबरमासस्य द्वितीयायां तारिकायाम् गुजरातप्रदेशे पोरबन्दरनाम्नि नगरेऽभवत् ।
अस्य पितुः नाम करमचन्दगान्धी मातुः च नाम पुतलीबाई आसीत् ।
बाल्यकाले स अतीव सरलः सत्यवादी चासीत् ।
स पोरबन्दरे एव प्राथमिकीं शिक्षाम् अलभत् ।
एकदा तस्य विद्यालये एकः निरीक्षकः आगच्छत् ।
सः छात्रान् परीक्षितुं कैटल इति आंग्लभाषायाः शब्दं लेखितुमादिशत् ।
मोहनदासः तं शब्दमशुद्धम् अलिखत् ।
तदा तस्य अद्यापकः अन्यस्य समीपस्थस्य छात्रस्य पुस्तिकां दृष्ट्वा तस्य शब्दस्य वर्णविन्यासम् अनुकर्तुं तं संकेतेनाकथयत् ।
परं तेन एतद् नाचरितम् ।
यदा स उच्चशिक्षायै इंग्लैण्ड-देशमगच्छत् तदा सः प्रतिज्ञात्रयमकरोत् - १।
अहं कदापि मदिरां न सेविष्ये ।
अहं मासं न भक्षयिष्यामि ।
परनारीं मातृतुल्यामवगमिष्यामि ।
सः जीवनपर्यन्तम् एतानि प्रतिज्ञावचनानि अक्षरशः अपालयत् ।
इंगलैण्ड-देशे बैरिस्टर इत्युपाधिं प्राप्य स्वदेशं प्रत्यागच्छत् ।
भारतमागत्य सः अहिंसामवलम्ब्य स्वदेशस्य स्वतन्त्रतायै प्रयत्नशीलोऽभवत् ।
एतदर्थं सः असहयोग-आन्दोलनं प्रावर्तयत् ।
सः अनेकवारं सत्याग्रहमकरोत् ।
आंग्लीयाः ! भारतं त्यजत् ।
इति आन्दोलनमपि प्रारभत ।
आंग्लीयाः बहुवारं तं कारागारे अक्षिपन् ।
अस्य महापुरुषस्य प्रयत्नैः भारतं स्वतन्त्रमभवत् ।
महात्मना गान्धिना धर्मविषये आचारविषये च बहु लिखितम् ।
परं सत्यस्य मम प्रयोगः इति शीर्षकेण आत्मकथा श्रीमदभगवद्गीतायाश्च अनासक्तिनामकं भाष्यम् इति रचनाद्वयं महत्त्वपूर्णमस्ति ।
एषः महापुरूषः राष्त्रपिता इतिभिधानमपि प्राप्तवान् ।
१९४७ तमे वर्षे जनवरीमासस्य त्रिंशत्तम्यां तारिकायां एकस्य घातकस्य गुलिकया आहतो भूत्वा हे राम इत्युच्चारयन् सः स्वदेहम् अत्यजत् ।
त्रयो धूर्ताः कस्मिंश्चिद् नगरे मित्रशर्मा नाम एकः ब्राह्मणः अवसत् ।
सः एकदा एकम् अजं स्कन्धे कृत्वा गृहं प्रत्यगच्छत् ।
तदा त्रयो धूर्ताः मार्गे तं ब्राह्मणम् अपश्यन् अचिन्तयन् च - एतस्मात् ब्राह्माणात् एषः अजः अस्माभिः येन केन उपायेन प्राप्तव्यः ।
अथ तेषु धूर्तेषु एकः धूर्तः वेषपरिवर्तनं कृत्वा तस्य ब्राहमणस्य सम्मुखे आगच्छत् अपृच्छत् च - भो ब्राहमण ! त्वम् एतं कुक्कुरं किमर्थं वहसि ।
तस्य वचन् श्रुत्वा मित्रशर्मा अवदत् - एषः कुक्कुरः न अस्ति ।
एषः तु अजःअस्ति ।
अथ किञ्चिद् दूरं गत्वा तं ब्राहमणं द्वितीयः धूर्तः अमिलत् अभणत् च - भो ब्राहमण ! त्वं किमर्थम् एतम् अपवित्रं कुक्कुरं स्कन्धे कृत्वा नयसि ।
तदा सः ब्राह्मणः क्रुद्धोऽभवत् अकथयत् च - हे मुर्ख ! किं त्वं अन्धः असि यद् अजं कुक्कुरम् अवगच्छसि ।
अथ किञ्चिद् दूरं गत्वा तृतीयः धूर्तः तं ब्राहमणं अमिलत् तथैव च अवदत् ।
तस्य तादृशं वचनमाकर्ण्य मित्रशर्मा अजम् अयं कुक्कुर इति मत्वा भूमौ अक्षिपत् अगच्छत् च ।
त्रयो धूर्ताः तम् अनयन् अपचन् अभक्षयन् च ।
नास्ति लोभसमोव्याधिः नास्ति क्रोधसमो रिपुः ।
नास्ति दारिद्रयवत् दुःखं नास्ति ज्ञानात् परं सुखम् ।
न कश्चिदपि जानाति किं कस्य श्वो भविष्यति ।
अतः श्वः करणीयानि कुर्यादद्यैव बुद्धिमान् ।
स्वभावो नोपदेशेन शक्यते कर्तुमन्यथा ।
सुतप्तमपि पानीयम् पुनः गच्छति शीतताम् ।
चिन्तनीया हि विपदामादौ एव प्रतिक्रिया ।
न कूपखननं युक्तं प्रदीप्ते वह्निना गृहे ।
दुर्जनः परिहर्तव्यो विद्ययाऽलङ्कृतोऽपि सन् ।
मणिना भूषितः सर्पः किमसौ न भयङ्करः ।
भारतवर्षस्य उत्तरदिशायां हिमालयो नाम पर्वतोऽस्ति ।
अस्य पर्वतस्य शिखराणि अत्युन्न्तानि सन्ति ।
एतानि शिखराणि सदैव हिमेन आच्छादितानि सन्ति ।
अत एव अस्य पर्वतस्य अभिधानं हिमस्य आलयः हिमालय इति प्रसिद्धोऽस्ति ।
हिमालयात् गंगा-यमुना-शतद्रु-विपाशा-इरावती-वितस्ता-प्रभृतयः अनेकाः नद्यः प्रादुर्भवन्ति ।
एतासां नदीनां जलं भारतवर्षस्य विशालं भूभागं सिञ्चति ।
अत एव अस्मिन् देशे प्रभूतानि विविधानि अन्नानि फलानि च उद्भवन्ति ।
अस्मिन् पर्वते विविधाः ओषधयः वृक्षाः धातवः विविधानि च रत्नानि उपलभ्यन्ते ।
ग्रीष्मकाले तापेन व्याकुलाः जनाः हिमालयस्य पर्वतीयस्थलेषु गच्छन्ति सुखं च अनुभवन्ति ।
अस्मिन् एव पर्वते मानसरोवर-अमरनाथ-बद्रीनाथ-केदारनाथ-हरिद्वार-प्रभृतीनि अनेकानि दर्शनीयानि तीर्थस्थानानि अनेके च देवालयः सन्ति ।
एतस्मिन् पर्वते स्थितासु अनेकासु गुहासु साधकाः तपश्चरन्ति ।
अत्र देवीनां मन्दिराणि अपि सन्ति ।
एतस्मात् कारणात् अयं पर्वतो देवभूमिरापि कथ्यते ।
हिमेन आच्छादितानि अस्य उन्नतानि शिखराणि अतिशैत्यात् शत्रुभ्यश्च अस्मान् रक्षन्ति ।
अयं पर्वतः सुरक्षा-दृष्टया अतीव महत्वपूर्णोऽस्ति ।
अनेनैव कारणेन अस्माकं सुरक्षा-सैनिकाः अस्य रक्षायै तत्पराः भवन्ति ।
मत्स्यत्रय -कथा।
कस्मिंश्चित् जलाशये अनागतविधाता, प्रत्युपन्नमतिः यद्भविष्यश्चेति त्रयः मत्स्याः अवसन् ।
कदाचित् तं जलाशयम् अवलोक्य धीवराः परस्परम् अवदन् - अस्मिन् जलाशये बहवः मत्स्याः
एतादृशं निश्चयं कृत्वा ते अगच्छन् ।
तदनन्तरं तेषां वचनं श्रुत्वा तेषु मत्स्येषु अनागतविधाता नाम मत्स्यः अकथयत् - श्वः प्रभातसमये ते धीवराः अत्र आगमिष्यन्ति सर्वान् च मत्स्यान् जाले बद्ध्वा नेष्यन्ति ।
एतत् आकर्ण्य प्रत्युत्पन्नमतिः नाम मत्स्यः अवदत् - त्वया सम्यग् आलोचितम् ।
तस्य वचनं श्रुत्वा यद्भविष्यः नाम मत्स्यः उच्चैः विहस्य अकथयत् - न् सम्यगेतत् यतः तेषां धीवराणां कथनमात्रेण एतस्मात् जलाशयात् अन्यत्र गन्तुमिच्छतः ।
अहं तु अत्र एव स्थास्यामि ।
अथ यद्भविष्यस्य निश्चयं ज्ञात्वा अनागत्यविधाता प्रत्युपन्नमतिः च अन्यत्र अगच्छताम् ।
अनागतविधाता च प्रतुत्पन्नमतिस्तथा ।
द्वावेतौ सुखमेधेते यद्भविष्यो विनष्यति ।
अयम् उत्सवः अगस्तमासस्य पञ्चदश्यां तिथौ भवति ।
पूर्वं भारतदेशः पराधीनः आसीत् ।
अस्मिन् एव दिवसे १९४७ तमे वर्षे अस्माकं देशः स्वतन्त्रोऽभवत् ।
अतः एव भारतीयाः प्रतिवर्षम् एतस्मिन्नेव दिवसे इमम् उत्सवं समायोजयन्ति ।
लोकमान्यः बालगंगाधरतिलकः, महात्मा गान्धी, जवाहरलालः नेहरूः एते अन्ये च अनेके महापुरुषाः भारतदेशस्य स्वतन्त्रतायै महान्तं प्रयत्नम् अकुर्वन् ।
भारतस्य स्वतन्त्रतायाः कृते भगतसिंहसुखदेवआदयः अनेके देशभक्ताः स्वप्राणान् अत्यजन् ।
दिल्लीनगरे एतस्य उत्सवस्य शोभा अतीव रमणीया भवति ।
एतस्मिन् दिवसे प्रातः रक्तदुर्गस्य प्राकारे अस्माकं देशस्य प्रधानमन्त्री ध्वजारोहणं करोति ।
ध्वजारोहणानन्तरं प्रधानमन्त्री देशं प्रति सन्दिशति ।
गृहेषु स्थिताः जनाः अपि इमं कार्यक्रमं दूरदर्शने अवलोकयन्ति ।
रात्रौ विद्युद्दीपकैः सर्वाणि राष्ट्रियभवनानि शोभन्ते ।
एतस्मिन् एव दिवसे वयं प्रतिज्ञां कुर्मः यद् वयं श्रेष्ठाः नागरिकाः भविष्यामः, भारतस्य सर्वाविधविकासाय प्रयत्नशीलाः भविष्यामः अस्य च स्वतन्त्रतां प्राणपणेन रक्षिष्यामः ।
महर्षिः दयानन्दः।
काठियावाड़प्रान्तस्य टंकारानामके ग्रामे मूलशंकरस्य जन्म अभवत् ।
अस्य जनकस्य नाम कर्षणलालः आसीत् ।
अष्टमे वर्षे मूलशंकरस्य यज्ञोपवीत-संस्कारः अभवत् ।
अस्य स्मरणशक्तिः अद्भुता आसीत् ।
चतुर्दशे वर्षे सः यजुर्वेदसंहिताम् कण्ठस्थाम् अकरोत् ।
शिवस्य महत्तां श्रुत्वा सः शिवरात्रौ व्रतम् अकरोत् ।
सः तस्यां रात्रौ न सुप्तः ।
तदा देवालये सः अपश्यत् यत् शिवमूर्तिं परितः मूषकाः अकूर्दन् तत्र च पतितान् तण्डुलान् अखादन्।
एतत् दृष्ट्वा मूलशंकरस्य श्रद्धा अनश्यत् ।
अयम् वृत्तान्तः तस्य जीवने महत्त्वपूर्णः आसीत् ।
यदा मूलशंकरः षोडशवर्शीयः आसीत् तदा तस्य चतुर्दशवर्षीया अनुजा रुग्णा अभवत् 
एकस्मिन् दिने याज्ञवल्क्यः यथापूर्वम् उपदेशवाचनं कुर्वन् आसीत् ।
जनकमहाराजः अन्ये ऋषयः च श्रद्धया श्रृण्वन्तः आसन्।
तदा एव कश्चन वटुः धावन् तत्र आगतवान् ।
ॠषीन् उक्तवान् च-भोः भोः ऋषयः भवतां कुटीराणि अग्निना ज्वलन्ति सन्ति इति ।
परन्तु तद् श्रुत्वा अपि याज्ञवल्क्यः उपदेशं तथा एव अनुवर्तितवान् ।
तदा सर्वे अपि ॠषयः झटिति उत्थाय तत्र धावितवन्तः ।
ज्वलतः कुटीरात् स्वीयानि दण्ड-कमण्डलु-मृगचर्मादीनि वस्तूनि आनीतवन्तः च।
इतो अपि उपदेशः अनुवर्तमानः एव आसीत् ।
जनक-महाराजः निश्चलम् उपविश्य श्रृण्वन् आसीत्।
किञ्चितकाल अनन्तरम् अन्यः कश्चन तत्र आगत्य उक्तवान् - प्रभो! जनकमहाराज! मिथिलानगरे अग्निस्पर्शः जातः अस्ति ।
महान् अनर्थः सम्भवति इति ।
परन्तु तद् श्रुत्वा अपि जनकमहाराजः किञ्चिद् अपि विचलितः न अभवत् ।
सः यथापूर्वम् उपदेशं श्रृण्वन् एव आसीत् ।
ततः किञ्चित् काल अनन्तरम् अपरः आगत्य उक्तवान्- महाराज! अधुना तु राजभवनम् अपि अग्निना ज्वलति।
भवतः अन्तःपुरम् अपि दह्यमानम् अस्ति इति।
अधुना अपि जनकमहाराजः अविचलितः सन् उपदेशश्रवणे एव निरतः आसीत् ।
तत् पश्चात् याज्ञवल्क्यः उपदेशं समापितवान् ।
ततः अन्यान् ऋषीन् उक्तवान् च - भोः ऋषयः! कुटीरं ज्वलति इति वार्तां श्रृत्वा विरक्ताः अपि भवन्तः तत्र धावित्वा स्वीयानि वस्तूनि आनीतवन्तः ।
परन्तु जनकमहाराजः स्वस्य नगरं , भवनम् अन्तःपुरं च ज्वलति इति वार्तां श्रुत्वा अपि किञ्चित् अपि विचलितः न अभवत् ।
भवतां तस्य च एतावान् एव भेदः ।
अतः एव अहं तस्य आगमन अनन्तरम् एव उपदेशस्य आरम्भं करोमि इति ।
सर्वे ऋषयः लज्जया नतमस्तकाः अभवन् मूर्खः शशकः।
एकस्मिन वने एकः शशकः आसीत् ।
एकदा सः वृक्षस्य छायायां शयितः आसीत् ।
वृक्षात् एकं फलं तस्य मस्तके अपतत् ।
शशकस्य निद्रा भग्नाभवत् ।
सः अचिन्तयत् - आकाशः अपतत् ।
भयात् कातरः सः आत्मरक्षणाय अधावत् ।
मार्गे एकः वानरः तमपश्यत् ।
वानरः तम् अपृच्छत् - मित्र ! कथं त्वं धावसि ।
शशकः अवदत्- आकाशः पतति, अतः अहं धावामि ।
भयात् कातरः वानरोऽपि अधावत् ।
एवं वानरं दृष्ट्वा मृगः , मृगं दृष्ट्वा गजः, इत्येवं क्रमेण अन्ये पशवोऽपि अधावन् ।
मार्गे एकः श्रृगालः आगच्छति स्म ।
सः गजं पृष्टवान् -भवान् कथं धावति ।
गजः मृगम्, मृगः वानरम्, इत्येवं क्रमेण अन्ते शशकं सर्वे पृष्ट्वन्तः ।
सोऽवदत्-आकाशः पतति ।
श्रृगालः तं पृष्टवान्-कुत्र आकाशः पतति।
शशकः तान् सर्वान् तत्रानयत् यत्र सः शयितः आसीत् ।
तत्र पतितं फलं सर्वे अपश्यन् ।
श्रृगालः तं शशकम् अवदत्-अरे मूर्ख! एतत् फलमेव वृक्षात् अपतत् न तु आकाशः ।
सर्वे पशवः अहसन् ।
शशकः लज्जितः अभवत् ।
कृष्णचन्द्रः नाम कश्चित् आसीत्।
सः रुपवान् महाधनिकः च ।
दैवेन तस्मै सर्वं दत्तम् आसीत्।
सुन्दरी गुणवती च भार्या, उत्तमः सन्तानः,प्रियतमाः बान्धवाः,गुणवन्तः सुहृदः च तस्य आसन्।
तथापि तस्य पूर्णा सन्तुष्टिः न आसीत्।
मम पार्श्वे सर्वम् अस्ति ।
अतः भाग्यवान् अस्मि एव ।
परन्तु किम् एतानि सर्वाणि निरन्तरं मम एव भविष्यन्ति ।
यदि कदाचित् मम भाग्यं क्षीणं भविष्यति तर्हि कथम् अहं जीवेयम्।
अपि च ,आगामिनि जन्मनि अपि इदम् एव गृहं, क्षेत्रं,कुटुम्बं,भार्या,पुत्राः च किं मम भवेयुः।
एतस्याः समस्यायाः परिहारः कः।
इति विचारः तम् अहोरात्रं बाधते स्म।
यत् यं वा सः पश्यति तस्य विषये चिन्तयति-एतद एषः वा सर्वदा किं मम एव भविष्यति
एतेन भोजने तस्य रुचिः विनष्टा।
निद्रा अपि दूरं गता।
एकस्मिन् दिने चित्तशान्ति अर्थं सः मन्दिरं गतवान् ।
तत्र प्रवचनकर्ता कश्चित् प्रवचनं कुर्वन् आसीत् ।
सः अवदत्- भूलोके सर्वम् अनित्यम् देवाः अमृतस्य सेवनात् चिरञ्जीविनः नित्यसुखिनः च भवन्ति इति।
इदं वचनं कृष्णचन्द्रस्य श्रोत्रयोः पतितम्।
तस्य मनसि उपायः कश्चन उत्पन्नः।
यदि अहं मत् कुटुम्बजनाः च अमृतं सेवेमहि तर्हि वयम् अपि नित्यसुखिन: भवितुं शक्नुयाम् खलु।
अतः सः निर्णीतवान् यत् मया इन्द्रदर्शनार्थं तप: करणीयम् इति।
अनन्तरदिने एव सः समीपस्थं वनं गतवान् ।
वने कुत्रचित् स्थित्वा सर्वाणि सुखानि त्यक्त्वा कठोरे तपसि मग्नः अभवत्।
एतेन सन्तुष्टः देवेन्द्रः कृष्णचन्द्रस्य पुरतः प्रत्यक्षः अभवत्।
अमृतपूर्णं घटम् एकं तस्मै दत्त्वा सः - हे कृष्णचन्द्र ! भवन्तः आतृप्ति अमृतं पातुम् अर्हन्ति ।
परन्तु एकः नियमः स्मर्तव्यः यत् एषः घटः अधः न स्थापनीयः इति उक्त्वा अन्तर्हितः जातः।
यदा वनस्य मध्यभागः अतीतः तदा ।
कृष्णचन्द्रेण शौचशङ्का प्राप्ता ।
तडागः कश्चन तेन समीपे दृष्टः।
अमृतघटं किं करोमि।
इति चिन्तयन् एव सः परितः दृष्टिं प्रसारितवान् ।
तावता दरिद्रः जनः कश्चन तत्र आगतवान् ।
कृष्णचन्द्रः कुयुक्तिं चिन्तयन् तस्य समीपं गत्वा- एषः विषपूर्णः घटः ।
अधः न स्थापनीयः एषः।
अतः यावत् अहम् एतस्मिन् तडागे स्नान आदिकं कृत्वा प्रति आगमिष्यामि तावत् भवता हस्तेन एव घटं गृहीत्वा अत्र एव स्थातव्यम् इति उक्त्वा घटं तस्य हस्ते स्थापयित्वा तडागं गतवान्।
आगतः मनुष्यः तु अतिदरिद्रः उद्योगः को अपि न आसीत् तस्य ।
केभ्यश्चित् दिनेभ्यः उदरवेदना अपि तं बहुधा पीडयति स्म ।
वैद्यं द्रष्टुम्, औषधं क्रेतुं वा तस्य समीपे धनम् अपि न आसीत् ।
जीवने विरक्तिं प्राप्तवान् सः लोके मादृशस्य जीवनम् असाध्यम्।
मम मरणम् एव उचितम् इति निश्चित्य विषपदार्थस्य अन्वेषणार्थम् एव वनं प्रविष्टवान् आसीत् ।
अकस्मात् कृष्णचन्द्रेण दत्तः विषघटः अमृतघटःइव तस्मै प्रतीयत ।
सः झटिति घटम् उद्घाटय विषं पीतवान्।
तेन कीदृशं फलं प्राप्तं इति पुनः वक्तव्यं न अस्ति खलु।
यस्य बुद्धिर्बलं तस्य
मोहन ! आगच्छ पुत्र ! भोजने विलम्बः भवति ! रोहिणी अभवत् ।
आगच्छामि मातः ! इदानीं केशवेन सह किञ्चित् सन्देशविनिमयं करोमि, मोहनः उत्तरं दत्तवान् ।
पुत्र ! केशवस्तु अमेरिकायां निवसति ।
आम् मतह् ! इदानीम् इन्टरनेट- माध्यमेन आवयोः सम्पर्कः अस्ति ।
सम्प्रति सङ्गणकेन सम्प्रेषितः सन्देशः क्षणेनैव सप्तसमुद्रस्य पारं याति ।
एतादृशम् अस्ति आधुनिकं जीवनम् ! अस्य सङ्गणक-यन्त्रस्य आविष्कारेण उद्योगः, शिक्षा, मनोरञ्जनादि सर्वेषु क्षेत्रेषु विकासः जातः ।
सत्यं दूरभाष-वायुयानादिभिः दूरस्थस्य संसारः समीपम् आयाति, परम् इण्टरनेटमाध्यमेन तु अधुना वसुधा एव कुटुम्बकं जातम् ।
दूरदर्शनस्य आविष्कारेण अधुना सर्वसाधारणाः सर्वान् कार्यक्रमान् दृश्यान् च पश्यन्ति ।
विद्युता लभ्यते प्रकाशः वायुश्च ।
गैस-इन्धनम्, तापकरणम्, शीतकम् इत्यादीनि नानाविधानि वैज्ञानिकोपकरणानि आधुनिकं जीवनं संवर्धयन्ति ।
अहो ! विज्ञानस्य चमत्कारः सर्वेषु क्षेत्रेषु दृश्यते ।
भवतु हिमालयस्य सर्वोच्चशिखरम् अथवा प्रशान्तमहासागरस्य गाम्भीर्यम्, अतिदूरस्थः मङ्गलग्रहः भवतु अथवा मानवोदरस्थः सूक्ष्मकीटः -सर्वम् इदानीं द्रष्टुं ज्ञातुं च शक्यते ।
विज्ञानस्य एतेन बहुविधेन विकासेन संसारस्य सर्वे प्राणिनः लाभान्विताः भवन्ति ।
परं विज्ञानस्य उपयोगः लोककल्याणाय एव कर्तव्यः, न तु विनाशाय ।
विद्यायाः बुद्धिरुत्तमा।
कस्मिंश्चित् स्थाने चत्वारो ब्राह्मणकुमाराः परस्परं मित्रभावेन वसन्ति स्म ।
तेषां त्रयः शास्त्रेषु पारङ्गताः परन्तु बुद्धिरहिताः आसन् ।
एकस्तु बुद्धिमान्, केवलं शास्त्रविमुखः ।
एकदा ते अचिन्तयन् - कः गुणः विद्यायाः येन देशान्तरं गत्वा धनार्जनं न कृतम् ।
तत् वयं पूर्वदेशं चलेम ।
तथा कृते मार्गे ज्येष्ठः अवदत्- अहो ! अस्माकं एकः चतुर्थः शास्त्रविमुखः, केवलं बुद्धिमान् ।
न तु धनादिकं लभ्यते विद्यां विना ।
तत् सः गच्छतु गृहम् ।
एतस्य परं द्वितीयः अवदत्- एवं कर्तुम् उचितं न भवति, यतः एषः अस्माकं चिरमित्रम् ।
अत एव, आगच्छ मित्र ! अस्मदुपार्जितस्य वित्तस्य समभागी भविष्यसि ।
एकस्मिन् वने मृतसिंहस्य अस्थीनि दृष्टवन्तः ।
तदा प्रथमः अवदत्- अहो ! अद्य विद्यायाः परीक्षा कर्तव्या ।
अयं सिंहः मृतः तिष्ठति ।
अस्मै सिंहाय जीवनदानं दातव्यम् ।
इत्युक्त्वा सः सिंहस्य अस्थीनि संयोजितवान् ।
द्वितीयः तेषु चर्म-मासं-रुधिरं संयोजयति ।
तृतीयः यावत् जीवनं सञ्चारयितुम् उद्युक्तः तावत् चतुर्थः सुबुद्धिः उच्चैः अकथयत् - भो मित्र ! तिष्ठतु ।
यदि एषः जीवति तहि सर्वे वयं मृत्युमुखे गमिष्यामः ।
ततः तृतीयः अवदत् - धिक् मूर्ख ! अहं विद्यां निष्फला न करिष्यामि ।
सुबुद्धिः प्रत्यवदत्-यदि एवम् तदा क्षणं तिष्ठ यावत् अहं वृक्षम् आरोहामि ।
अतः परं यावत् सिंहः सजीवः कृतः तावत् उत्थाय सः तान् त्रीन् अपि कुमारान् हतवन्तः ।
शास्त्रविमुखः सुबुद्धिश्च वृक्षात् अवतीर्य गृहं गतः ।
कस्मिन्-चित् वने भासुरकः नाम सिंहः अवसत् ।
सः प्रति-दिनम् अनेकेषाम् पशूनाम् वधम् अकरोत् ।
एकदा वनस्य सर्वे पशवः तस्य समीपम् अगच्छन् अवदन् च- मृगेन्द्र ! त्वम् किमर्थम् पशूनाम् वधम् करोषि ।
यदि एकेनैव पशुना तव तृप्तिः भवति वयम् स्वयम् एव तव भोजनाय प्रति-दिनम् एकम् पशुम् प्रेषयिष्यामः ।
तेषाम् वचनानि श्रुत्वा भासुरकः अवदत्- यदि यूयम् एवम् वदथ तर्हि भवतु तथा ।
परन्तु यदि कस्मिन्-चित् दिवसे मम भोजनाय एकः पशुः न आगमिष्यति तहि सर्वेषाम् पशूनाम् वधम् करिष्यामि ।
ततः प्रभृति प्रति-दिनम् एकः पशुः सिंहस्य भोजनाय तस्य समीपम् अगच्छत् ।
सः अचिन्तयत्- यदि मम मरणम् निश्चितम् अस्ति तहि अहम् मन्दम् मन्दम् गच्छामि ।
सः शशकः स्मार्गे एकम् कूपम् अपश्यत् ।
तस्मिन् कूपे स्व-प्रतिबिम्बम् दृष्ट्वा सः एकम् उपायम् अचिन्तयत् ।
क्षुधा-पीडितः भासुरकः तम् दृष्ट्वा क्रुद्धः अभवत् अपृच्छत् च- किमर्थम् त्वम् विलम्बेन आगतः असि ।
प्रातः अहम् अवष्यम् एव सर्वेषाम् पशूनाम् वधम् करिष्यामि ।
शशकः विनयेन अवदत्- मृगराज ! अत्र मम अन्येषाम् पशूनाम् च दोषः न अस्ति ।
अहम् तु पञ्च-शशकैः सह तव समीपे आगन्तुम् प्रवृत्तः आसम् ।
परम् मार्गे एकः अपरः सिंहः अस्मान् अमिलत् अवदत् च- अहम् अस्य वनस्य नृपः अस्मि ।
अतः अहम् युष्मान् भक्षयिष्यामि ।
अहम् तम् अवदम्- अस्य वनस्य नृपः तु भसुरकः नाम सिंहः अस्ति ।
एतेअत् श्रुत्वा सः सिंहः अति क्रुद्धः अभवत् ।
अहम् तु पुनः आगमिष्यामि इति शपथं कृत्वा अत्र आगतः अस्मि ।
एतत् आकर्ण्य भासुरकः क्रोधेन अवदत्- सः अपरः सिंहः कुत्र वसति ।
तम् शीघ्रम् मह्यम् दर्शय ।
तदा सः शशकः भासुरकम् एकस्य कूपस्य समीपे अनयत् अकथयत् च- अस्मिन् कूपे सः सिंहः वसति ।
भासुरकः तस्मिन् कूपे स्व-र्पतिबिम्बम् दृष्ट्वा अयम् अपरः सिंहः इति मत्वा उच्चैः अगर्जत् ।
स्व-शब्दस्य प्रति-ध्वनिम् श्रुत्वा तस्मिन् कूपे अकूर्दत् र्पाणान् च अत्यजत् ।
बुद्धिः यस्य बलम् तस्य निर्बुद्धेः तु कुतः बलम् ।
पश्य सिंहः मद-उन्मत्तः शशकेन निपातितः ।
भारतम् ऋतुनां देशोऽस्ति ।
अत्र षड् ऋतवो भवन्ति - ग्रीष्मः, वर्षाः, शरद्, हेमन्तः, शिशिरः वसन्तश्च ।
वर्षा-ऋतुः ग्रीष्मात् अनन्तरम् आगच्छति ।
एतस्य कलः जुलाई मासतः सितम्बरमासपर्यन्तं भवति ।
श्रावण - भाद्रौ च अस्य भारतीयौ मासौ स्तः ।
ग्रीष्मस्य तापेन सन्तप्ता पृथिवी वर्षायाः आगमनेन शीतला शान्ता च भवति ।
आकाशः कृष्णैः मेघैः आच्छन्नः भवति ।
मेघेषु विद्युत् प्रकाशते ।
मेघाः गर्जन्ति ।
वृष्टिजलेन नद्यः, तडागाः कूपाश्च पूरिताः भवन्ति ।
पृथिवी हरितैर्घासैः आच्छदिता भवति ।
वृक्षेषु लतासु च नवीनानि पत्राणि आगच्छन्ति ।
प्रकृतिः शोभना नारीव शोभते ।
मयूराः मेघान् दृष्ट्वा नृत्यन्ति ।
मण्डूकाश्च कूर्दन्ति रटन्ति च ।
वर्षाकालः अतीव लाभदायकोऽस्ति ।
अस्माकं देशस्य कृषिः मुख्यतः वर्षाजलम् आश्रयति ।
उत्तमया वर्षया उत्तमा कृषिर्भवति ।
अस्मिन् ऋतौ श्रीकृष्ण-जन्माष्टमी, रक्षाबन्धनम्, स्वतन्त्रतादिवसादयः उत्सवाः आयोजिताः भवन्ति ।
वर्षाकालस्य काश्चित हानयोऽपि सम्भवन्ति ।
एतस्मिन् काले बहवो मार्गाः जलमग्नाः कर्दमयुक्ताश्च।
अतिवृष्टेः कारणेन अनेकासु नदीषु जलवृद्धिः भवति ।
जलप्लवेन गृहाणि, पशवः, मनुष्या अपि नश्यन्ति ।
अनेके रोगाः अपि उद्भवन्ति ।
परन्तु जलेन विना जीवनं नैव चलति ।
अतः वर्षर्तुः प्राणिनां कृते शुभदायकः अस्ति ।
एकः राजा आसीत् ।
एकदा तस्य मनसि त्रयः प्रश्नाः आगताः-सर्वोत्तमः समयः कः।
सर्वोत्तम जनः कः।
सर्वोत्तमं कार्यं किम्।
पण्डितान् आहूय राजा एतान् प्रश्नान् अपृच्छत् ।
परन्तु तेषामुत्तरैः सः सन्तुष्टः नाभवत् ।
नगरात् बहिः एकस्मिन् आश्रमे एकः सन्यासी वसति स्म ।
प्रश्नानाम् उत्तराय् राजा तत्रागच्छत् ।
आश्रमात् किञ्चिदूरे तस्याश्वः अङ्गरक्षकाश्च अतिष्ठन् ।
सः एकाकी सामान्यवेषेण आश्रममगच्छत् ।
अपराहणसमयः आसीत् ।
सन्यासी आश्रमे उद्यानकार्यं करोति स्म ।
राजा तं प्रणम्य स्वस्य त्रीन् प्रश्नान अपृच्छत् ।
सन्यासी ध्यानेन प्रश्नान् अश्रृणोत् किन्तु किमपि किमपि नावदत् ।
राजापि तत्र धैर्येण उद्यानकर्मणि सन्यासिनः सहायतामकरोत् ।
सन्ध्याकालः आगतः ।
तदा कश्चित् जनः धावित्वा तत्रागतः ।
तस्योदरे छुरिकाघातः आसीत् ।
अधिकं रक्तस्रावोऽपि आसीत् ।
सः तत्र भूमौ पतित्वा मूर्च्छां गतः ।
राजा सन्यासिना सह मिलित्वा त्वरितं तस्योपचारं कृतवान् ।
तयोः महता प्रयासेन तस्य रक्तस्रावः अवरूद्धः ।
भाग्येन तस्य प्राणा रक्षिताः ।
क्लान्तः राजा रात्रौ आश्रमे एव विश्रामं कृतवान् ।
प्रातः राजा सन्यासी च तेन पीडितेन सह अमिलताम् ।
इदानीं सः किञ्चित् स्वस्थः आसीत् ।
राजानं दृष्ट्वा सः भयेनाक्रन्दत् अवदत् च-अहं भवतः शत्रुणा भवन्तं हन्तुं प्रेषितः आसम् ।
ह्यः भवान् अत्र एकाकी अस्त्ररहितः आगतः आसीत् ।
अतोऽहं सायंकाले भवतः प्रत्यागमनस्य प्रतीक्षायाम् आश्रमात् बहिः आसम् ।
भवान् न प्रत्यागतः ।
अतः सायं यदाहं बहिः निर्गतः तदा भवतः अङ्गरक्षकाः मां छुरिकया आहतं कृतवन्तः ।
अहम् अपराधी अस्मि ।
भवान् मयि दयां करोतु ।
राजा तस्मै क्षमां दत्तवान् ।
राजा नगरं प्रत्यागन्तुम् ऐच्छत् ।
सः स्वप्रश्नानाम् उत्तरं पुनः सन्यासिनम् अपृच्छत् ।
सन्यासी अवदत्-उत्तराणि तु भवता प्राप्तानि ।
प्रथमप्रश्नस्योत्तरम्-वर्तमानः समयः एव सर्वोत्तमः ।
भवान् ह्यः सायम् उद्यानकार्ये स्थित्वा आश्रमात् बहिः न गतवान् ।
अतः भवतः प्राणरक्षा अभवत् ।
द्वितीयप्रश्नस्योत्तरम्-निकटस्थः जनः एव सर्वोत्तमः ।
ह्यः भवतः कृते उद्यानकार्ये अहं सर्वोत्तमः आसम् ।
पुनः उपचारकार्ये एषः पीडितः आवयोः कृते सर्वोत्तमः आसीत् ।
इदमस्ति तृतीयप्रश्नस्योत्तरम्-साक्षात् पुरतः वर्तमानं कार्यम् ।
ह्यः पूर्वं मया सह उद्यानकार्यं भवतः कृते सर्वोत्तमम् आसीत् ।
ततः एतस्य पीडितस्य उपचारः भवतः कृते सर्वोत्तमं कार्यम् अभवत् ।
तेन भवतः जीवनरक्षा जाता, उपचारेण एषः जीवितः, पुनश्च भवतः शत्रोः उद्देश्यमपि भवता ज्ञातम् ।
एतैः उत्तरैः सन्तुष्टः राजा नगरं प्रत्यागच्छत् ।
एषः भगवान् मणिः आकाशमण्डलस्य, चक्रवर्ती खेचरचक्रस्य, कुण्डलम्,आखण्डलदिशः ,दीपको ब्रह्माण्डभागस्य,प्रेयान् पुण्डरीकपटलस्य , शोकविमोकः कोकलोकस्य, अवलम्बो रोलम्बकदम्बस्य , सूत्रधारः सर्वव्यवहारस्य इनश्च दिनश्च ।
अयमेव अहोरात्रं जनयति, अयमेव वत्सरं द्वादशसु भागेषु विभनक्ति ,अयमेव कारणं षण्णामृतूनाम्, एष एव अङ्गीकरोति उत्तरं दक्षिणं च अयनम् , एनैनेव सम्पादिता युगभेदाः ,एनेनैव कृताः कल्पभेदाः ,एनमेव आश्रित्य भवति परमेष्ठिनः परार्द्धसङ्ख्या,
असौ एव चर्कर्ति, बर्भर्ति जहर्ति च जगत् , वेदा एतस्यैव वन्दिनः , गायत्री अमुमेव गायति, ब्रह्मनिष्ठा ब्राह्मणा अमुमेव अहरहः उपतिष्ठन्ते ।
धन्य एष कुलमूलं श्रीरामचन्द्रस्य ।
प्रणम्य एष विश्वेषामिति उदेष्यन्तं भास्वन्तं प्रणमन् निजपर्णकुटीरात् निश्चक्राम कश्चित् गुरुसेवनपटुः विप्रबटुः ।
अहो ! चिररात्राय सुप्तोऽहम्, स्वप्नजालपरतन्त्रेण एव महान् पुण्यमयः समयः अतिवाहितः , सन्ध्योपासनसमयः अयम् अस्मद्गुरुचरणानाम् तत्सपदि अवचिनोमि कुसुमानि इति चिन्तयन् कदलीदलमेकम् आकुञ्च्य, तृणशकलैः सन्धाय, पुटकं विधाय पुष्पावचयं कर्तुमारेभे।
बटुरसौ आकृत्या सुन्दरः , वर्णेन गौरः , जटाभिः ब्रह्मचारी , वयसा षोडशवर्षदेशीयः, कम्बुकण्ठः, आयतललाटः, सुबाहुः विशाललोचनश्चासीत् ।
मम गत्यन्तराभावेन तमवापम्।
मद्रपुरीतः चोलत्वरितयानेन तञ्जापुरं जिगमिषुः यानागारं प्राविशम् ।
सर्वाः पेटिकाः निस्सम्मर्दाः।
कामपि पेटिकां प्रविश्य यथासुखमुपाविशम्।
हिन्दूपत्रिकाम् उदघाटयम्।
आर्च् बुष्वाल्य़्-नामकस्य लेखः ।
वैज्ञानिकपरिबृढानां कर्तव्याभावेन उपचारादि सहितं वेतनं सम्पूर्णं प्रदाय पानशालासु पानकनियोगकर्मणि नियोगः सम्भवति अमेरिकायामिति विडम्बनम् अपठम्।
आस्वदयम् चेङ्गल्पट्यानागारं प्राविशद् यानश्रेणी! कोऽपि विशिष्टवेषः उत्तरीयमालः पेटिकाः सर्वा आमृश्य- मम पेटिकामारोहत्।
मामेकान्ते उपासीनं दृष्ट्वा मम पुर उपाविशत्।
शकटश्रेणी प्रातिष्ठत।
हिन्दूमग्नं मां हेषारवेण द्वित्रवारम् उद्बोध्य भग्नोद्यमः नमो नमः इति वचसा प्राबोधयत्।
अहमपिनमो नमः इत्युक्त्वा पत्रिकायाम् अवादधाम्।
को विशेषः पत्रिकायाम् न कोऽपि।
पत्रिकानामतः प्रकाशकनामपर्यन्तं चतुर्विंशतिदलानि पठित्वाऽपि न कोपि विशेषः इत्यवगतं भवता।
सर्वे विशेषा एव।
सामान्यजनस्य नोपयुक्ताः।
अस्तु! विस्मृतोऽहं भवता!।
न मे प्रत्यभिज्ञा जायते।
संमुखपरिचयो नासीत्।
तथाऽपि भवतः श्रुतपूर्वोऽहम्।
विस्मृतिः ममावष्टम्भः ! तया दुःस्मृतीः परिहरामि।
यदि न विस्मृतं महान् लाभः स्यात् भवतः।
जानाति भवान् भानुकोषनायकम् ।
स किल भूतपूर्वः विद्यामन्त्री।
स भवतो निकटबन्धुर्वा।
बान्धव्यादतिनिबिडं सौहृदम्।
मयैव मन्त्रिपदे प्रतिष्ठापितः।
निर्वाचनाय चोदनावसरे अहमेव तस्य नाम् प्रधानमन्त्रिणे उपामन्त्रयम्।
प्रधानमन्त्रिणोऽपि भवान् अतिसंनिहितः किम्।
गाढो मय्यभिमानस्तस्य ।
किष्कुव्यथया यदाऽहं चिकित्सालये शयितः झटित्युपगत्य मां दृष्ट्वा भिषग्वरमभिमन्त्रय सपदि निवृत्त: ।
तदा किल प्रान्तमुख्यमन्त्रिणं शुभे वर्त्मनि व्यवस्थापयितुम् आगत इति वार्ता।
सा खलु लोकश्रवणाय।
मुख्यमुद्देश्यं मम समागम एव।
मुख्यमन्त्रिसंवादादनुपदमेव विमानम् आरोहत् किल।
मध्ये मार्गं मामुपागमत्।
वार्ताहराणां नायं विषयः ।
विकत्थनसार्वभौमोऽयं सर्वथा परिहरणीयः इत्यात्मानमवष्टभ्यम्।
पुनः पत्रिकाऽऽत्मानम् आवेष्टयम्।
मम कथाऽस्तु आदरो दर्शितो भवतेति किंचिदुक्तम्।
पेटिकान्तरे मम सखा वर्तते ।
मध्यमन्त्रालये किमपि कार्यमिति मां सततम् अनुरूणद्धि।
त्रुटिघटनीयमिदं मम ।
तथाऽपि भवन्तं दृष्ट्वाऽहमत्राऽऽगतः।
अपरिचितस्य भवतः कथमियानादरो मयि।
संमुखपरिचयाभावेऽपि भवन्तम् अभ्यजानां तदा-यदा भवान् मद्रपुरी- संस्कृतपरिषदि संस्कृतसाहितीरधिकृत्य सीमस्वरुपरेखां प्रावोचत् ।
तन्न विस्मर्यते मया ।
भवदीयवैदुष्यस्य विस्तरं गाम्भीर्यं च दृष्ट्वा महान् मे विस्मयो जातः ।
घटदीप इव भवान्न प्रकाशते लोके! लोके बहवो वर्तन्ते सस्याग्रदंशिनः प्रवक्तारः।
प्रश्ने कृते ते पलायन्ते अलम्।
अन्या वार्ता यदि तलस्पर्शी मम पठनोद्यमः।
यदि किमपि पठितं न स्वरसम्, तस्मिन्नेव क्षणे तस्मै लेखकाय तिलाञ्जलिं दद्याम्।
यदि कश्चन स्वरसं सार्थं सचमत्कारं हृद्यं च लिखति, तर्हि तस्य साहित्यं हिमगिरिशिखरादपि आच्छिद्य पठेयम् ।
एवं मम हृदयमावर्जयन्ति त्रय एव साहित्यस्रष्टारः ।
एकः सर्वपल्ली राधाकृष्ण: द्वितीयः आन्टन् चेकाव्, तृतीयस्तत्र भवान्।
तस्य वदने लगत: स्म मम लोचने।
आङ्ग्लभाषायां रीडर्स डैजस्ट् इति खलु वर्ते पत्रिका ।
तादृश्याः रसिकरसायनम् इति पत्रिकायाः प्रकाशनाय बद्धकक्षो देहलीस्थः बिरला महोदय:।
तदर्थं समागतानां लेखानां पर्यालोचनाय कमपि समर्थं सम्पादकम् अन्विष्यन् मां दूरवाचा प्रार्थयामास अद्यैव प्रातः।
तदैव वाचि मे भवतो नाम् प्रास्फुरत्।
इह भवन्तं प्रवृत्तिः ।
विश्रान्तिम् अभिरोचये ।
न तत्र भवतः कोऽपि श्रमः ।
भवान् यथास्थानं तिष्ठतु।
आगतान् लेखान् आलोचकः कश्चन परिशोध्य- युक्ततमान दश वा पञ्चदश वा सङ्गृह्णाति।
तान् सश्चन भवन्निकटमाहरेत्।
तान् परिशील्य भवान् याननुमन्यते -तान् प्रकाशयेयुः ।
एतदर्थं भवते दशसहस्रं - न वेतनं -संमानं दद्युः प्रतिमासम्।
एषः कः।
एषः चषकः।
किम् एषः बृहत्।
न, एषः लघुः।
सः कः।
सः सौचिकः।
सौचिकः किं करोति।
किं सः खेलति।
न, सः वस्त्रं सीव्यति।
एतौ कौ।
एतौ शुनकौ स्तः।
किम् एतौ गर्जतः।
न, एतौ उच्चैः बुक्कतः।
तौ कौ।
तौ बलीवर्दौ स्तः।
किं तौ धावतः।
न, तौ क्षेत्रं कर्षतः।
एते के।
एते स्यूताः सन्ति।
किम् एते हरितवर्णाः।
नहि, एते नीलवर्णाः सन्ति।
ते के।
ते वृद्धाः सन्ति।
किं ते गायन्ति।
नहि ते हसन्ति।
एषा का।
एषा दोला।
दोला कुत्र अस्ति।
दोला उपवने अस्ति।
सा का।
सा घटिका।
घटिका किं सूचयति।
घटिका समयं सूचयति।
किम् एते कोकिले।
न, एते चटके।
चटके किं कुरुतः।
एते विहरतः।
ते चालिके स्तः।
ते किं कुरुतः।
ते वाहनं चालयतः।
एताः काः।
एताः स्थालिकाः।
किम् एताः गोलाकाराः।
आम्, एताः गोलाकाराः एव।
ताः काः।
ताः अजाः।
ताः किं कुर्वन्ति।
ताः चरन्ति।
शब्दार्थाःएषा का।
एतत् किम्।
एतत् खनित्रम् अस्ति।
श्रमिका खनित्रं चालयति।
तत् किम्।
तत् विश्रामगृहम् अस्ति।
किम् अत्र भित्तिकम् अस्ति।
अत्र भित्तिकं न अस्ति।
एते अङु्गलीयके स्तः।
सुवर्णकारः अङु्गलीयके रचयति।
ते बसयाने स्तः।
ते बसयाने कुत्र गच्छतः।
ते रेलस्थानकं गच्छतः।
एतानि कानि।
एतानि करवस्त्राणि सन्ति।
किम् एतानि पुराणानि।
न, एतानि तु नूतनानि।
तानि कानि।
तानि कदलीफलानि सन्ति।
किं तानि मधुराणि।
आम्, तानि मधुराणि पोषकाणि च।
एषः विद्यालयः।
अत्र छात्राः शिक्षकाः,।
शिक्षिकाः च सन्ति।
एषा सङ्गणकयन्त्र-प्रयोगशाला अस्ति।
एतानि सङ्गणकयन्त्राणि सन्ति।
एतत् अस्माकं विद्यालयस्य।
उद्यानम् अस्ति।
उद्याने पुष्पाणि सन्ति।
वयम् अत्र क्रीडामः पठामः च।
ऋचा - तव नाम किम्।
प्रणवः - मम नाम प्रणवः।
तव नाम किम्।
ऋचा - मम नाम ऋचा।
त्वं कुत्र पठसि।
प्रणवः - अहम् अत्र एव पठामि।
ऋचा - अहम् अपि अत्र एव पठामि।
इदानीम् आवां मित्रे स्वः।
शिक्षिका - छात्राः! यूयं किं कुरुथ।
छात्राः - आचार्ये! वयं गच्छामः।
शिक्षिका - यूयं कुत्र गच्छथ।
काकः वृक्षछायायाम् पूरिकाम् खादति ।
तदा श्रृगालः आयाति ।
शीघ्रम् काकः वृक्षशाखायाम् उपविशति ।
श्रृगालः काकं कथयति - काकराज ! एकम् गीतम् गाय ।
तव गीतम् अति-मधुरम् ।
मूढः काकः गीतम् गायति ।
पूरिका नीचैः पतति ।
चतुरः श्रृगालः पूरिकासहितम् धावति ।
चपलाः बालकाः आम्राणाम् उद्यानं गच्छन्ति ।
तत्र आम्रफलानि पश्यन्ति प्रसन्नाः च भवन्ति ।
सहसा आम्रम् वदति - भो, भो, बालकाः ! अहम् आम्रम् अस्मि ।
अहम् जनप्रियम् विश्वप्रसिद्धं च फलम् अस्मि ।
वृद्धाः बालाः च समरूपेण मम स्वादम् अनुभवन्ति ।
मम अभ्यन्तरे कठोरबीजं भवति ।
बीजेन एव मम पादपः भवति ।
वृक्षस्य उपरि मञ्जर्यः भवन्ति ।
तत्र कोकिलाः शाखासु गायन्ति ।
इदं मम आगमनस्य सूचना अस्ति ।
मम वृक्षाः तु सघनाः भवन्ति ।
तेषाम् छायायाम् जनाः विश्रामं कुर्वन्ति ।
पक्वम् अपक्वम् केन अपि रूपेण अहम् सर्वदा गुणकरम् अस्मि ।
अपक्वम् अहम् बालेभ्यः रोचे ।
मम अचारं तु सर्वेभ्यः सदैव रोचते ।
मम पत्राणि वन्दनवाररूपेण गृहाणाम् शोभां वर्धयन्ति ।
मङ्गलकार्येषु मम पत्राणि कलशस्य शोभां वर्धयन्ति ।
पक्वं तु अहम् सर्वेषाम् मुखम् रसमयं करोमि ।
अतः मम अपरं नाम रसालम् अपि अस्ति ।
मम आकाराः, वर्णाः, स्वादाः च विविधाः सन्ति ।
यथा- सफेदा, दशहरी, तोतापुरी, चौसा, लँगडा आदि ।
अहम् एव फलानाम् राजा अस्मि ।
परोपकाराय एव अस्ति मम जीवनम् ।
सत्यम् उक्तम् आम्रेण-।
हे शर्करे ! अभिमानं न कुरु, ये जनाः कृपणाः कंजूस दरिद्राः वा सन्ति ते स्वप्ने अपि तव स्वादं न अनुभवन्ति ।
अहम् तु जनसाधारणस्य फलम् अस्मि ।
मम स्वादेन सर्वे प्रसन्नाः सन्तुष्टाः च भवन्ति ।
अतः मम तुल्यम् न अस्ति किमपि फलम् ।
कस्य अस्ति एतत् चित्रम् ।
किम् जानासि ।
एषः बालानाम् प्रियः चाचा नेहरूः अस्ति ।
एषः महापुरुषः स्वतन्त्र-भारतस्य प्रथमः प्रधानमन्त्री अभवत् ।
अस्य परिधाने रक्तः शतपत्रीगुलाब पुष्पम् शोभते ।
नेहरू-महोदयस्य जन्म इलाहाबाद इति नगरस्य समृद्ध-परिवारे अभवत् ।
बाल्यात् तस्य रुचिः स्वाध्याये आसीत् ।
सः बाल्यावस्थायाम् एव इंग्लैंडदेशं अगच्छत् ।
तत्र एव विद्याभ्यासम् च अकरोत् ।
नेहरूमहोदयस्य पत्नी श्रीमती कमला नेहरू एका साहसशीला विनम्रा च महिला आसीत् ।
स्वतन्त्रतायाः सर्वेषु कार्येषु तस्याः सहयोगः आसीत् ।
यदा जलियांवालाबाग हत्याकाण्डः अभवत् तदा नेहरू-महोदयस्य गान्धि-महोदयेन सह सम्पर्कः अभवत् ।
नेहरूः स्वस्वास्थ्य-विषये सदैव जागरूकः आसीत् ।
सः कर्मवीरः आसीत् ।
सः वस्तुतः स्वतन्त्रता-सैनिकः आसीत् ।
कारागारे अपि सः समयस्य सदुपयोगम् अकरोत् ।
कारागारात् सः स्वपुत्रीं इन्दिरां प्रति अनेकानि पत्राणि अलिखत् ।
सर्वेषु पत्रेषु भारतस्य इतिहासस्य सभ्यतायाः च विषये चर्चा अस्ति ।
अद्य अपि तानि पत्राणि छात्रेभ्यः ज्ञानप्रदानं कुर्वन्ति ।
कारागारे एव सः स्वाम् आत्मकथाम् अलिखत् ।
एषा प्रसिद्धा आत्मकथा अस्ति ।
अद्य छात्राः ताम् पठन्ति गर्वम् च अनुभवन्ति ।
१५ अगस्त १९४७ तमे वर्षे राष्ट्रम् प्रति प्रथमे सन्देशे सः अकथयत्- अहम् स्वतन्त्र-भारतस्य प्रथमः सेवकः अस्मि ।
संसारे सः भारतस्य प्रतिनिधिः आसीत् ।
भारतः नेहरूः च पर्यायौ स्तः ।
तस्य भाषणेषु सर्वदा देशप्रेमस्य धारा अवहत् ।
बालेषु आसीत् तस्य विशेषः स्नेहः ।
अनेन कारणेन तस्य जन्मदिवसः अद्य अपि बालदिवसरूपे प्रसिद्धः भवति ।
विद्यालयेषु बालेभ्यः समारोहाः भवन्ति ।
नवम्बर-मासस्य १४ तारिकायाः ते प्रतीक्षां कुर्वन्ति ।
बालाः आगच्छत ! प्रतिज्ञां कुरुत ! भारतस्य यम् स्वप्नम् नेहरू-महोदयः अपश्यम् तम् पूरयत ।
एकः पक्षिराजः मयूरः ।
द्वौ ध्यानमग्नौ बकौ ।
त्रयः नीरक्षीर-विवेकिनः हंसाः ।
चत्वारः जागरूकाः काकाः ।
पञ्च पञ्चमस्वर-गायिकाः कोकिलाः ।
षट् प्रभातसूचकाः कुक्कुटाः ।
सप्त शब्दानुकरणप्रियाः शुकाः ।
अष्ट पत्रवाहकाः कपोताः ।
नव संगीतनिपुणाः सारिकाः ।
दश दिवाभीताः उल्लूकाः ।
अध्यापकः दौ छात्रौ संवादम् पठितुम्पढने के लिए कथयति ।
रविः - सत्य ! चल अत्र क्रीडावः ।
सत्यः - नहि ।
अहम् अधुना गृहकार्यं करोमि ।
रामेण सह क्रीड ।
रविः - कुत्र अस्ति सः ।
अत्र तम् न पश्यामि ।
सत्यः - पश्य तत्र ।
सः शनैः शनैः चलति ।
भो राम ! शीघ्रम् आगच्छ ।
रामः - किं खेलाव ।
रविः - उद्याने कन्दुकेन सह खेलावः ।
रामः - साधु ! आगच्छ ।
आवां परस्परं कन्दुकं क्षिपावः, कन्दुकः तु नीचैः न पततु ।
रविः - बाढम् ! तौ परस्परं खेलतः।
रामः - आः ! तव हस्तात् कन्दुकः नीचैः पतति ।
अतः मम एकः गुणः ।
रविः - आहा ! तव हस्तात् अपि कन्दुकः पतति ।
मम अपि एकः गुणः ।
रामः - अधुना समम् एव आवयोः गुणाः सन्ति ।
सायंकालः अपि भवति ।
अतएव गृहम् गच्छाव ।
श्वः पुनः क्रीडिष्यावः ।
दुर्बलानाम् बलम् राजा बालानाम् रोदनम् बलम् ।
मूर्खाणाम् च बलम् मौनम् चौराणाम् अनृतम् बलम् ।
विदेशेषु धनम् विद्या व्यसनेषु धनम् मतिः ।
परलोके धनम् धर्मः शीलं सर्वत्र वै धनम् ।
अनभ्यासे विषं विद्या अजीर्णे भोजनं विषम् ।
विषम् गोष्ठी दरिद्रस्य भोजनान्ते जलं विषम् ।
नास्ति विद्यासमं चक्षुः नास्ति सत्यसमं तपः ।
नास्ति रोगसमं दुःखं नास्ति त्यागसमं सुखम् ।
पर्वतानाम् भयम् वज्रात्, पद्मानाम् शिशिरात् भयम् ।
पादपानाम् भयम् वातात्, सज्जनानाम् खलात् भयम् ।
को न जानाति काश्मीरप्रदेशम् ।
एतत् भारतवर्षस्य गौरवम् अस्ति ।
अस्य उत्तरपूर्वभागे लद्दाख अस्ति ।
एषः देशस्य सीमाप्रदेशः ।
भारतीयसैनिकाः अत्र साहसेन सीमां रक्षन्ति ।
हिमालयः अपि सैनिकः इव अस्य रक्षां करोति ।
महिलारोप्यनाम्नि नगरे एकः विशालः वटवृक्षः आसीत् ।
एकदा तत्र एकः व्याधः आगच्छत् ।
सः वटवृक्षस्य अधः एकं जालं प्रासारयत् ।
तस्य जालस्योपरि ताण्डुलान् प्रक्षिप्य वृक्षात् किञ्चिद् दूरं गत्वा तूष्णीमुपाविशत् ।
तस्मिन्नेव काले चित्रग्रीवो नामः कपोतराजः स्वपरिवारेण सह तत्रागच्छत् ।
तस्य परिवारे सहस्रं कपोताः आसन् ।
सर्वे कपोताः प्रक्षिप्तान् तण्डुलान् भक्षियितुं नीचैः आगच्छन् जाले च बद्धाः अभवन् ।
बद्धकपोतान् दृष्ट्वा सः व्याधः अतीव प्रसन्नोऽभवत् जालस्य च समीपमागच्छत् ।
आयान्तं तं व्याधं दृष्ट्वा चित्रग्रीवः कपोतान् आदिशत् - यूयम् सर्वे जालमादाय आकाशे उत्पतत् ।
सर्वे कपोताः जालं नीत्वा आकाशे उदपतन् ।
भूमिस्थोऽपि सः व्याधः जालं नीत्वा गच्छतां तेषां कपोतानां पृष्ठतः अधावत् ।
उत्पतन्तः कपोताः शीघ्रम् अतिदूरमगच्छन् ।
व्याधः तेषामनुसरणे असमर्थोऽभवत् नैराश्याच्च न्यवर्तत् ।
तदा चित्रग्रीवेण कपोतान् प्रत्युक्तम् -हिरण्यको नामः एकः मूषकः मम मित्रमस्ति ।
सः इदं जालं कर्तिष्यति ।
एतत् श्रुत्वा सर्वे जालबद्धाः कपोताः हिरण्यकस्य सकाश्मागच्छन् ।
हिरण्यकः तं जालमकृन्तत् ।
एवं सर्वे कपोताः मुक्ताः अभवन् ।
एतादृशी शक्तिः सङ्घे एव वर्तते ।
समाचारपत्रस्य आत्मकथा।
अहमेकं दैनिकं समाचारपत्रमस्मि ।
मयि देशस्य विदेशानां च घटनाः सचित्रं लिखिताः सन्ति ।
संसारे प्रतिदिनं नवीनाः घटनाः घटन्ते ।
अतः प्रतिदिनं नवीनेन रूपेणाहम् आगच्छामि ।
पृथिव्याम् असंख्यासु भाषासु मम प्रकाशनमस्ति ।
सञ्चारमाध्यमेषु मम प्रमुखं स्थानम् ।
अहं प्रतिदिनं प्रातः बहुषु गृहेषु गच्छामि ।
नगरं भवतु अथवा ग्रामः, मम सर्वत्र आदरोऽस्ति ।
सर्वे मयि लिखितान् विषयान् पठन्ति, मम चित्राण्यपि पश्यन्ति ।
मम हृदये जाति धर्मादीनां भेदविचारः नास्ति ।
मयि तात्कालिकाः समाचाराः भवन्त्येव ।
बालानां कृते मनोरमाः बालकथाः चित्राणि चात्र भवन्ति ।
क्रीडा, विज्ञानं, चलचित्रं, राजनीति इत्यादयः अत्र सर्वं सम्भवति ।
इदानीं भवन्तः एव विचारयेयुः - मादृशस्य मित्रस्य कथम् उपयोगः भवेत् ।
कथम् अशिक्षिताः ग्रामीणाः जना अपि मम माध्यमेन जागरूकाः भवेयुः ।
कथं मयि प्रकाशितं विज्ञानं, साहित्यं क्रीडादिकं च संसारस्य हिताय आगच्छेत् ।
सजग-पाठकानाम् एतैः विचारैः एव मम देशसेवायाः मार्गः प्रशस्तः भविष्यति ।
देशसेवा एव अस्माकं सर्वस्वम् ।
शकरं करुणाकरः
कोल्हटकरः बाल मोदिनी।
पुरा राज्ञा सगरेण अश्वमेधयज्ञः अनुतिष्ठतः ।
यज्ञीयः अश्वः कपिलमुनेः आश्रमे निबद्धः ।
सगरस्य सहस्त्रं पुत्राः पृथ्वीम् उदखनन्,अश्र्वं च प्राप्नुवन् ।
तैः सगरपुत्रैः कपिलमुनौ चौर्यकर्म आरोपितम् ।
क्रुद्धः कपिलः सगरपुत्रान् शपन् तान् भस्मसात् अकरोत् ।
पश्र्चात् सगरवंशीयः भगीरथः महता तपोबलेन गङा स्वर्गात् भूलोकम् आनयत् , शापग्रस्तानां भस्मीभूतानां पूर्वगानाम् उद्धारम् असाध्नोत् ।
गङ्गा आदौ श्रीशङ्करेण जटासु गृहिता ।
पश्र्चात् विदेशदेशे, उत्तरदेशे ,बङदेशे ,च विहृत्य गङ्गा सागरे आत्मानं विलोपितवती ।
एषु तेषु प्रेदेशेषु स्वजलेन सा सामान्यानाम् अघनाशनं समपादयत् ।
सुदूरं दक्षिणाञ्चले सुकेशि नाम राजा आसीत् ।
सः प्रजाहिते दक्षः ,सत्यप्रियः, पराक्रमसम्पन्नश्च आसीत् ।
राजा सुकेशी भगवतः शङ्करस्य परमः भक्त आसीत् ।
धोरं तपः तेन आचरितम् ।
तस्य तपसा भगवान् शङ्करः प्रसन्नः अभवत् ।
सः राजानम् अपृच्छ्त् - किं यच्छानि ।
सुकेशी निमिषमात्रं विचिन्त्य भाषितवान् - पुण्यसलिला भागीरथी भवतः जटासम्भारात् निर्गत्य पाटलीपुत्रपर्यन्तं तीरवासिनां पपनि नाशयति ।
पश्र्चात् सा वामतः वलति ।
अनन्तरं पूर्वसागरेण सङ्गच्छते ।
एवं अघनाशिन्याः गङायाः पावनतीर्थलाभात् वञ्चिताः ।
अतः अहं प्रार्थये -गङ्गामातुः पादतीर्थं दक्षिणभारतेऽपि उपलब्धं भवेत् इति ।
तेन तीर्थेन वयं सर्वे दक्षिणभारतीयाः अपि पापविमुक्ताः भवेम इति।
शङ्करः भक्तप्रियः ।
तथाऽस्तु इति हस्तम् उध्दत्य स अवदत् ।
हर्षोत्फ़ुल्लः सुकेशी अभाषत - गङ्गायाः प्रवाहमार्गः परिवर्तितः भवेत्, समग्रे दक्षिनभारते स प्रसृतः भवेत् च इति अपेक्षे अहम् इति।
प्रवाहे परिवर्तनम् अशक्यम् इति अवदत् शङ्करः ।
यदि नागच्छेत् प्रवाहः ,कथं स्यात् तर्हि तीर्थलाभः ।
इति अपृच्छत् सुकेशी ।
गुपतरुपेण आगच्छेत् गङ्गा दक्षिणप्रदेशे इति शङ्करः उक्तवान् ।
अव्यत्तायाः गङ्गायाः आराधनं कथं शक्यं भवेत् ।
तीर्थलाभाय कः उपायः ।
इति पृष्टवान् सुकेशी ।
अव्यक्तायाः गङ्गायाः आराधनस्य अनन्तरं सा व्यक्ता भवेत् इति तीर्थलाभोपायं सूचितवान् शङ्करः ।
कथं कर्तव्या आराधना।
इति पुनः पुनः पृष्टवान् सुकेशी ।
शङ्करः एकं फलं स्वहस्तेन् अगृह्णात् ।
अवदत् चएतत् फलं मम प्रतीकम् ।
गृहाण एतत् फलम् ।
मृत्तिकया मृदुमृदुलां शय्यां कुरु ।
तस्यां शय्यायां भक्तिभावेन् एतत् फलं संस्थापय ।
मृत्तिकया तत् आवरय ।
भक्तिपूरवकं तस्मिन् स्थले जसेचनं कुर् ।
दिव्यः अङ्कुरः पक्षपात्रेण प्रकटितः भवेत् अङ्कुरस्य सेवां निष्ठया कुरु ।
आकाशम् आलिङ्गितुं समुत्सुकः इव तरुः तत्र महता वेगेन वर्धेत ।
यथाकालं वृक्षस्य मस्तकप्रदेशे सुन्दरं फलं आविर्भवेत् ।
फलानां समुच्चयह् चः प्रकटिभवेत् ।
तत् द्दश्य नयनानन्दमहोत्सवाय भवेत् ।
रे वत्स, तत् फलं न तत् फलं मम अंशः एव ।
अंशमात्रेण स्वयम् अहम् एव उच्चस्थाने आत्मानं प्रकटिकरिष्यामि ।
किं भवेत् भवतः स्वरुपस्य दर्शनम् ।
इति पृष्टवान् सुकेशी ।
रे, तत् फलं मम एव प्रतिकृतिः ।
यथा मे मस्तके जटासम्भारः तथा फलस्य मस्तके जटासम्भारः ।
यथा मे त्रीणि नेत्राणि तथैव तस्यापि भविष्यन्ति त्रीणि नेत्राणि मे जटाभ्यः गङ्गा यथा स्त्रुता तथा पलमध्ये जटाभ्यः स्त्रुतं भवेत् गङ्गाजलम् ।
अरे यथा गङ्गाजलं शुद्धं ,पवित्रं ,स्वादयुतं तथैव फलस्य अन्तर्भागे शुद्धं ,पवित्रं, स्वाद्यक्तं जलम् ।
एतस्य फलस्य उपयोगः उपासनायाम् अनिवार्यः भवेत् इति शङ्करः विशदीकृतवान् 
